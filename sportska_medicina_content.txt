

=== PAGE 1 ===

POKRAJINSKI ZAVOD ZA SPORT NOVI SAD
OSNOVE MEDICINE SPORTA
INTERNA SKRIPTA
Novi Sad, 2011.


=== PAGE 2 ===

Sadržaj
UVOD................................................................................................................................................. 4
BIOLOŠKE ZAKONITOSTI RAZVOJA .......................................................................................... 4
OSNOVNE FAZE RAZVOJA ČOVEKA OD ZAČEĆA DO SMRTI .............................................. 4
MORFOLOŠKE, FIZIOLOŠKE I FUNKCIONALNE KARAKTERISTIKE POJEDINIH  
UZRASTA.......................................................................................................................................... 5
PORAST TELESNE  MASE ...................................................................................................... 6
PORAST TELESNE VISINE .................................................................................................... 6
RAZVOJ SISTEMA ORGANA ZA DISANJE ......................................................................... 6
RAZVOJ SISTEMA ORGANA ZA KRVOTOK ...................................................................... 7
RAZVOJ SISTEMA ZA KRETANJE ........................................................................................ 9
RAZVOJ OSTALIH SISTEMA ................................................................................................. 9
RAZVOJ FIZIČKIH I FUNKCIONALNIH SPOSOBNOSTI ................................................. 10
PUBERTET I MLADALAŠTVO ............................................................................................. 10
MORFOLOŠKE, FIZIOLOŠKE I FUNKCIONALNE RAZLIKE MEĐU POLOVIMA ...............11
FIZIOLOŠKE I FUNKCIONALNE OSOBENOSTI STARIJIH UZRASTA ................................. 13
SPORTSKO-MEDICINSKA KONTROLA ..................................................................................... 15
ORGANIZACIJA ZDRAVSTVENE SLUŽBE ZA SPORTISTE ........................................... 15
Redovni sistematski pregledi ........................................................................................... 16
SPORTSKE POVREDE ................................................................................................................... 18
UČESTALOST I PODELA SPORTSKIH POVREDA ........................................................... 18
POVREDE KOŽE I POTKOŽNOG TKIVA ........................................................................... 19
POVREDE SISTEMA ORGANA ZA KRETANJE ................................................................ 21
POVREDE GLAVE I VRATA ................................................................................................. 24
POVREDE UNUTRAŠNJIH ORGANA .................................................................................. 24
POVREDE IZAZVANE TOPLOTOM retke su u sportu. ........................................................ 24
OSNOVNA PRAVILA PRUŽANJA PRVE POMOĆI .................................................................... 25
PREVENCIJA SPORTSKIH POVREDA ........................................................................................ 26
POREMEĆAJI ZDRAVSTVENOG STANJA PROUZROKOVANOG FIZIČKIM  
NAPORIMA............................................................................................................................. 27
Ortostatički kolaps ........................................................................................................... 28
Zapaljenje mišića............................................................................................................. 28
Pretreniranost................................................................................................................... 28
Doping............................................................................................................................. 29
DIJAGNOSTIKA FUNKCIONALNIH SPOSOBNOSTI ................................................................ 31
ENERGETIKA MIŠIĆNOG RADA ........................................................................................ 32
Fosfagenski energetski izvori .......................................................................................... 32
Anaerobno-glikolitički energetski izvori ......................................................................... 33
Aerobno-kiseonički izvori energije ................................................................................. 34
Testiranje......................................................................................................................... 37
Laboratorijski testovi i njihova podela ............................................................................ 37
TESTOVI MAKSIMALNIH NAPORA ................................................................................... 37
TESTOVI ZA INDIREKTNO UTVRĐIVANJE MAKSIMALNE POTROŠNJE KISEONIKA
................................................................................................................................................... 38
TESTOVI ZA TERENSKA ISPITIVANJA ............................................................................. 39
HIGIJENA SPORTA ........................................................................................................................ 40
HIGIJENA TRENINGA I TAKMIČENJA .............................................................................. 41
PRINCIPI TRENINGA ............................................................................................................. 41

=== PAGE 3 ===

SADRŽAJ TRENINGA ............................................................................................................ 42
Kvalitet treninga.............................................................................................................. 42
Biohronologija................................................................................................................. 44
Zamor u sportu................................................................................................................. 44
Oporavak......................................................................................................................... 45
Dnevni raspored rada i odmora ....................................................................................... 45
Sredstva za brži biološki oporavak .................................................................................. 46
Farmakološka sredstva .................................................................................................... 46
Fizikoterapeutska sredstva ............................................................................................... 47
Psihološka sredstva .......................................................................................................... 48
Specijalna sredstva – Farmakološki doping .................................................................... 48
VISINSKI TRENING ............................................................................................................... 48
HIGIJENA ISHRANE ...................................................................................................................... 52
ISHRANA SPORTISTA ........................................................................................................... 52
IZBOR HRANE ZA SPORTISTE ............................................................................................ 53
Podela ishrane sportiste u odnosu na sportsku angažovanost ......................................... 54
OSNOVNI SASTOJCI ISHRANE ........................................................................................... 57
Ugljeni hidrati.................................................................................................................. 57
Masti................................................................................................................................ 58
Belančevine..................................................................................................................... 58
Vitamini........................................................................................................................... 59
Mineralni soli................................................................................................................... 60
Dnevne potrebe za hranljivim materijama ....................................................................... 61
POREMEĆAJ PROMETA VODE U ORGANIZMU SPORTISTE ZA VREME  
DUGOTRAJNIH I INTENZIVNIH FIZIČKIH NAPORA ...................................................... 61
Pojava dehidracije i njeni znaci ....................................................................................... 62
Preventivno uzimanje vode u cilju sprečavanja dehidracije ............................................ 63
LIČNA HIGIJENA ........................................................................................................................... 63
HIGIJENA SPORTSKE OPREME .......................................................................................... 64
HIGIJENA SPORTSKIH OBJEKATA .................................................................................... 65

=== PAGE 4 ===

Pokrajinski zavod za sport Osnove medicine sporta
UVOD
Medicina  sporta  je  oblast  medicine  koja  se  
bavi  izučavanjem  pozitivnih  i  negativnih  
uticaja sporta na organizam ljudi i to kod osoba  
oba  pola,  svih  starosnih  struktura,  zdravih  i  
bolesnih (prof. Smodlaka).
Ona  objašnjava  biološko-  fiziološke  
zakonitosti trenažnog procesa, vrši dijagnostiku  
funkcionalnih sposobnosti i proučava higijenu  
sporta.
Njeni ciljevi su očuvanje zdravlja učesnika u  
sportu kroz prevenciju, terapiju i rehabilitaciju  
povreda  i  oboljenja  ali  i  unapređenje  
psihofizičkih  sposobnosti  neophodnih  za  
ostvarenje dobrih takmičarskih rezultata.
BIOLOŠKE ZAKONITOSTI  
RAZVOJA
Pod  pojmom  RASTENJA,  podrazumevamo  
promenu veličine kao posledicu razmnožavanja  
ćelija  i  uvećanja  međućelijske  supstance,  
(M.Stojanović),  dok pod pojmom  RAZVOJA  
podrazumevamo više složenih procesa koji se u  
vremenu smenjuju: 
proces diferenciranja različitih tkiva 
proces funkcionalnog sazrevanja
proces rastenja
U samom procesu biološkog razvoja postoje,  
evolucijom diktirane, zakonitosti. 
KONSTANTNOST  RAZVOJNOG  REDA  
predstavlja  zakonitost  da  razvojne  
karakteristike imaju svoj prirodni nepromenljivi  
redosled ispoljavanja, nezavisno od toga da li  
sam  razvoj  jedinke  teče  brže  ili  sporije.  Na  
primeru motorike: dete prvo prohoda pa onda  
potrči. Ova konstantnost razvojnog reda je data  
genetskom  šifrom  karakterističnom  za  svaku  
biološku vrstu.. 
RAZVOJ U KEFALO-KAUDALNOM SMERU  
(od  glave  ka  nogama).  Najbolje  se  ova  
zakonitost  uočava  u  intrauterinom  periodu  
organogeneze, kada se prvo razvija glava koja i  
po  rođenju  ostaje  u  velikoj  nesrazmeri  (po  
veličini)  u odnosu na druge delove tela. Ova  zakonitost  se  naročito  odnosi  na  morfološki  
razvoj. 
ZAKONITOST RAZVOJA U PROKSIMALNO  
DISTALNOM  PRAVCU .  Ova  zakonitost  u  
razvoju  najviše  podržava  funkcionalno  
usavršavanje i sazrevanje i najbolje je ilustruje  
razvoj  motorike  kod  novorođenčeta  gde  se  
primećuje  postepeno  premeštanje  centralne  
kontrole od strane CNS najbližih mišića (mišići  
očne jabučice i vrata), ka mišićima na rukama,  
mišićima trupa i na kraju nogu.
Sa  druge  strane,  postoje  i  dobro  
izdiferencirane  zakonitosti  koje  opredeljuju  
RAST  deteta.  Možemo  navesti  tri  najbitnije  
( po Medvedu):
1. Intezitet rasta pojedinih organa nije jednak.  
Veličina glave u odnosu na veličinu tela se od  
rođenja  neprestano  menja.  Po  rođenju  iznosi  
1/4  dužine  tela,  a  po  završenom  rastu  1/8  
dužine tela.   
2.  Rast  nije  linearan,  već  postoje  razdoblja  
većeg i manjeg intenziteta.Najveći, eksplozivan  
rast, beležimo u intrauterinom periodu. Od 4.  
meseca ovog perioda do rođenja, telesna masa  
se  poveća  30  puta.  Nakon  rođenja,  u  prvoj  
polovini godine, TM se samo udvostruči. 
3. Organi u toku rasta ne povećavaju samo  
svoju masu već menjaju i svoju strukturu, što  
predstavlja  pojavu  koju  nazivamo  sazrevanje  
organa.  Najbolji  primer  je  sazrevanje  polnih  
žlezda. 
OSNOVNE FAZE RAZVOJA  
ČOVEKA OD ZAČEĆA DO SMRTI
Rast i razvoj čoveka može se podeliti na dva  
perioda:  prenatalni  ili  embrionalni,  koji  se  
odvija u utrobi majke, i na postnatalni koji traje  
od rođenja pa do smrti.
Embrionalni rast i razvoj u proseku traju 280  
dana.  Započinje  oplođenjem,  spajanjem  
oplodnih ćelija muškarca i žene, a završava se  
porođajem.
Oplođena jajna ćelija nastavlja dalji rast u zidu  
materice. Već nakon tri meseca na embrionu ili  
začetku, mogu se raspoznati glava trup i udovi.
Razvojni tok pojedinih delova tela, za vreme  
embrionalnog  života,  ne  odvija  se  istom  
4

=== PAGE 5 ===

Pokrajinski zavod za sport Osnove medicine sporta
brzinom.  U  čoveka  je  naglašen  brz  porast  
glave, za razliku od nekih drugih delova tela.  
Diferencijacija  tkivnih  struktura,  za  koje  je  
vezana  određena  funkcija,  takođe  je  
neujednačena.  Pred  porođaj  stepen  razvoja  
najvažnijih  životnih  funkcija  je  takav  da  se  
mogu prilagoditi uslovima života i izvan utrobe  
majke.
Za  normalan  razvoj  ploda  najvažnije  je  
dovoljan  priliv  gradivnih  elemenata  i  drugih  
sastojaka potrebnih za ishranu. Zdrava majka  
obezbeđuje ove potrebe, pošto je razvoj ploda  
prioritetna funkcija njenog organizma.
Novorođenče je najčešće dugo oko 50 cm i  
ima masu između 3,2 i 3,6 kg.
Od rođenja pa do smrti, čovek prolazi kroz  
više faza razvoja.
Prema osobenostima anatomskih, fizioloških i  
psiholoških  svojstava  pravljene  su  mnoge  
klasifikacije  pojedinih  razdoblja  čovekovog  
života,  ali  ni-  jedna  u  potpunosti  ne  
zadovoljava. Možda je najbolja, sa sportskog  
aspekta, ona koju je dao dr M. Stojanović. On  
razlikuje tri osnovna perioda:
Doba rasta i razvoja (do 20 god.)
Doba pune radne sposobnosti (do 60 god.)
Doba starosti (posle 60 god.)
Doba  rasta  i  razvoja  je  period  daljih  
morfoloških i funkcionalnih promena. Rast tela  
nastavlja se kod muškarca sve do 18-20 god., a  
kod žena traje nešto kraće i završava se sa 16-
17  god.  Razvoj  funkcionalnosti  organskih  
sistema završava se približno u istom vremenu  
kada prestaje dalji rast.
Doba  pune  radne  sposobnosti  započinje  u  
momentu nastupa potpune psihofizičke zrelosti.  
To  je  period  kada  svaki  pojedinac  ispoljava  
najveće stvaralačke sposobnosti kako na polju  
sportskih  dostignuća,  tako  i  svakoj  drugoj  
aktivnosti.
Doba  starosti  nastaje  u  vreme  ubrzanih  
involutivnih  promena  organizma,  počinje  
između 40-50 godine, a vidljiviji znaci su posle  
60 godine.
Ovakva podela čovekovog života na periode  
ima  svoju  praktičnu  primenu.  Individualna  
odstupanja  bioloških  karakteristika  iz  okvira  
ove  podele  moguća  su  i  u  periodu  uspostavljanja pune fizičke i psihičke zrelosti,  
odnosno u doba rasta i razvoja, isto tako i u  
vreme  prelaska  u  doba  starosti.  Nije  redak  
slučaj, naročito u sportu, da vrlo mlade osobe  
postižu značajna ostvarenja, ili da stariji od 60  
godina  sačuvaju  svežinu  i  radnu  sposobnost  
sredovečnog čoveka.
MORFOLOŠKE, FIZIOLOŠKE I  
FUNKCIONALNE  
KARAKTERISTIKE POJEDINIH  
UZRASTA
Doba rasta, razvoja i sazrevanja su dugotrajni  
periodi  izmena  morfološke  strukture  tkiva  i  
organa, za koje je vezana određena fiziološka  
funkcija,  do  momenta  njihove  potpune  
razvijenosti.
Pojmovi  rasta,  razvoja  i  sazrevanje  
predstavljaju tri različita procesa.
Rast je proces umnožavanja broja ćelija, dok  
se  pod  pojmom  razvoja  podrazumeva  proces  
diferencijacije  tkivnih  struktura  u  pravcu  
određene funkcije.
Sazrevanje  u  biološkom  smislu  označava  
postepeno sazrevanje ličnosti u celini. Ono je  
ubrzano  u  završnoj  fazi  doba rasta  i  razvoja  
kada se uspostavlja sposobnost za reprodukciju.
Na tok pojedine faze rasta i razvoja, kao i na  
period  sazrevanja,  utiču  mnogi  faktori.  
Najznačajniji  UNUTRAŠNJI  FAKTOR  je  
nasledni:  genetski  potencijal  nasleđen  od  
roditelja.  Dokazano  je  da  na  visinu  tela,  
konstitucionalne  osobine,  brzinu,  eksplozivnu  
snagu,  preciznost,  koordinaciju  i  kognitivne  
sposobnosti veliki uticaj imaju nasledni faktori.
U  SPOLJAŠNJE  FAKTORE  razvoja  
ubrajamo:
socio-ekonomske uslove
geografsko-klimatske uslove
fizičku aktivnost (telesno vežbanje i sportski  
trening)
bolesti i povrede
higijensko-dijetetske postupke i stimulativna  
sredstva         
psihički faktor-stres
Ishrana,  opšte  zdravstveno  stanje  i  fizičko  
vežbanje najneposrednije utiču na tempo rasta i  
razvoja i konačnu telesnu razvijenost.
5

=== PAGE 6 ===

Pokrajinski zavod za sport Osnove medicine sporta
Pravilna  ishrana,  u  kojoj  su  u  dovoljnoj  
količini  zastupljene  sve  osnovne  i  zaštitne  
materije  osnovni  je  uslov  pravilnog  razvoja.  
Ovo  se  naročito  odnosi  na  belančevine  kao  
gradivne  materije,  i  to  posebno  na  one  
životinjskog  porekla  koje  sadrže  više  
esencijalnih  amino  kiselina  (ne  mogu  se  
sintetisati u organizmu).
Fizičke  aktivnosti  u  igri,  a  kasnije  u  vidu  
organizovane fizičke aktivnosti u školama i van  
nje,  povoljno  deluju  na  razvoj,  pre  svega,  
koštanog, mišićnog, srčano sudovnog i disajnog  
sistema. Ove aktivnosti, osim toga, povećavaju  
odbrambene  sposobnosti  organizma  i  imaju  
preventivnu ulogu u nastanku bolesti.
Procesi  rasta  i  razvoja  su  kontinuirani.  
Međutim, u pojedinim vremenskim periodima  
ovoga  doba  postoje  određene  specifičnosti.  
Imajući  u  vidu  ovo,  A.  Dimko  je  ceo  ovaj  
period podelio na sledeća uzrastna doba:
Detinjstvo (od rođenja do 7. god. života)
Dečaštvo (od 7-13 god.)
Mladost (od 14-19 god.)
PORAST TELESNE  MASE
Prva  godina  života  (naziva  se  još  i  doba  
odojčeta)  je  vreme  najintenzivnijeg  rasta  i  
razvoja. Za prvih pet meseci po rođenju dete  
udvostruči svoju telesnu masu, a na kraju prve  
godine  utrostruči.  Sa  šest  godina  ono  
udvostruči  telesnu  masu  koju  je  imalo  posle  
prve godine.
PORAST TELESNE VISINE 
U  prvoj  godini  dete  poraste  25  cm,  a  u  
sledećoj još 10-12 cm. Do desete godine raste u  
proseku u svakoj godini 6-8 cm.
Dinamika  povećanja  telesne  visine  je  dosta  
neujednačena.  Periode  ubrzanih  procesa  
izdužavanja i porasta telesne visine zamenjuju  
periodi kada su ovi procesi nešto usporeniji, ili  
se u svom intenzitetu naizmenično smenjuju.
Rast  u  visinu  praktično  se  završava  kod  
devojaka  sa  16-17  godina,  a  kod  mladića  
između 18-20 godina. Maksimalna visina jedne  
osobe je genetski uslovljena .RAZVOJ SISTEMA ORGANA ZA  
DISANJE 
PLUĆA novorodjenog deteta  su  teška oko 75  
grama, pre prvog udisaja.  Sa prvim udisajem u  
njih, pored vazduha , kroz krvne sudove dolazi  
i odredjena količina krvi i ona postanu teža i  
dostižu  težinu i do 120 grama.  U toku prvih  
meseci života kao organ koji nije korišćen za  
vreme  intrauterinog  perioda  života,  
zahvaljujući  novoj  ulozi,  pluća  se  intenzivno  
razvijaju.  Fizički  napor  ima  uticaja  na  
povećanje  funkcionalnih  sposobnosti  pluća  i  
povećanju  broja  alveola  koje  funkcionišu  u  
procesu disanja. 
Da bi lakše razumeli  najbitnije  komponente  
procesa razvoja funkcije respiratornog sisitema,  
potrebno je da se podsetimo na određen broj  
osnovnih pojmova kao što su:    
frekvencija disanja   
disajni volumen
plućna ventilacija    
minutni volumen     
vitalni kapacitet 
maksimalna plućna ventilacija
     
FREKVENCIJA DISANJA se u toku razvoja  
pluća,  od  vrednosti  od  55  u  doba  
novorodjenčeta spušta na uobičajene vrednosti  
od 16-20 respiracija u minutu.  Pored procesa  
rasta na ovo usporenje mogu da utiču i različiti  
drugi spoljašnji faktori od kojih je sport  na  
vidnom mestu. Registrovano je da kod sportista  
koji  treniraju  po  tipu  izdržljivosti,  ova  
frekvencija  u  fazi  utreniranosti  iznosi  6-8  u  
minutu u toku mirovanja.      
DISAJNI VOLUMEN je ona količina vazduha  
koja  se  unese  u  organe  za  disanje  jednim  
udahom.  Njegove vrednosti rastu od 11.5ml po  
rodjenju, do 500ml kod odraslog muškarca.      
MINUTNI  VOLUMEN  predstavlja  disajni  
volumen  pomnožen  sa  brojem  respiracija  u  
jednom  minutu  i  u  mirovanju  kod  odojčeta  
iznosi 635ml  a kod odraslih 6150ml.      
MAKSIMALNA  PLUĆNA  VENTILACIJA  
predstavlja onu količinu vazduha koja prodje  
kroz  pluća  pri  maksimalnom  opterećenju  u  
jednom minutu.  Kod dečaka i devojčica ona  
iznosi  30-40  lit/min.   Pubertet  učini  ove  
vrednosti  značajno  različitim  u  odnosu  na  
6

=== PAGE 7 ===

Pokrajinski zavod za sport Osnove medicine sporta
devojčice  da  bi  definitivne  vrednosti   bile  u  
odraslih dečaka oko 110 l/min a devojaka 90  
l/min. Kod sportista,ove vrednosti se značajno  
povećavaju na 200 i više l/min.kod muškaraca i  
180 l/min.kod žena.
Najčešće  mereni  parametar(zbog  
jednostavnosti  merenja  i  kvaliteta  podataka  
koje  donosi  samo  merenje)  je  VITALNI  
KAPACITET (VK) pluća, koji predstavlja onu  
količinu vazduha koji pluća mogu da izdahnu  
maksimalnim  ekspirijumom  nakon  
maksimalnog inspirijuma(udaha) . 
Vrednosti vitalnog kapaciteta zavise od većeg  
broja  faktora  od  kojih   su  najvažnije:  visina  
tela,  pol,  uzrast,  profesija  i  naravno  sportski  
trening.  Prosečne vrednosti vitalnog kapaciteta  
muškaraca i žena se razlikuju u korist odraslog  
muškarca  i  do  1500ml  i  iznose  4600  ml  za  
muškarce, a 3200 ml za žene.  Istraživanjima je  
dokazano  da  u  grupi  dečaka  koji  se  bave  
sportom  su  i  prosečne  vrednosti  VK  veće  u  
odnosu  na  vršnjake  koji  se  njime  ne  
bave.Vrednosti vrhunskih sportista i za VK su  
znatno  iznad  vrednosti  prosečne  omladine  i  
mogu dostizati i 7000ml, u zavisnosti od sporta.  
Najveće  vrednosti  imaju  sportisti  iz  sportova  
gde je visina jedan od odlučujućih momenata  
kao  što  su:  košarkaši,  veslači,  odbojkaši,  
plivači, vaterpolisti.       
Funkcionalnu zrelost sistem organa za disanje  
postiže sa 14-15 kod devojčica i 18 godina kod  
dečaka. 
Fizičko  vežbanje,  koje  podstiče  disanje  na  
učestaliju  frekvenciju,  ako  je  dobro  dozirano  
značajno utiče na razvoj ove funkcije, i to kako  
na  tempo  razvoja,  tako  i  na  konačne  
maksimalne  mogućnosti.  Ova  poboljšanja  
ogledaju se i u bržem porastu grudnog koša i u  
jačanju disajne muskulature. Dubina disanja i  
zapremina  vitalnog  kapaciteta  se  povećavaju,  
što sve zajedno doprinosi  boljoj  i efikasnijoj  
disajnoj  funkciji  dobro  treniranih  mladih  
sportista.  Minutne  potrebe  za  ventilacijom  
obezbeđuju se radom manjeg intenziteta, nižom  
frekvencijom i većom dubinom disanja.
Pri  uključivanju  dece  u  redovne  procese  
vežbanja većeg intenziteta, u cilju pravilnijeg  
doziranja i izbora vežbi, potrebno je poznavati  
određene  fiziološke  specifičnosti  
prilagodljivosti  disajne  funkcije  na  napor  u  nastojanju da se organizmu obezbedi dovoljno  
kiseonika. Naime, pre potpune osposobljenosti  
disajne  funkcije,  mogućnost  vezivanja  
kiseonika iz udahnutog vazduha za hemoglobin  
u krvi pri većem opterećenju je smanjena, i to  
tim više ukoliko je uzrast manji. Zbog ovoga  
deca-sportisti, da bi dopremili što više vazduha  
u  alveole  i  tako  poboljšali  uslove  vezivanja  
kiseonika za hemoglobin, kroz disajne organe  
moraju  da  propuste  znatno  veću  količinu  
vazduha, što opterećuje ovaj sistem organa.
RAZVOJ SISTEMA ORGANA ZA  
KRVOTOK
Uporedo  sa  uzrastom  menja  se  veličina  i  
funkcija srca i kardiovaskularnog sistema.
Razvoj srca  može se podeliti u dva osnovna  
perioda:     
period intrauterinog razvoja    
period ekstrauterinog razvoja. 
     
U  intrauterinom  životu  ,  budući  da dete  ne  
diše i ne postoji mali krvotok, leva komora koja  
je  kod  odraslih  ljudi  znatno  veća  od  desne  
komore,  ima  gotovo  iste  morfološke  
karakteristike i dimenzije kao i desna komora.  
Sa  rodjenjem  i  prvim  udahom,  zatvaraju  se  
šantovi(komunikacije u pretkomorama izmedju  
desnog  i  levog  srca)   i  leva  komora,  pod  
pojačanim  prilivom  krvi  iz  pluća  obogaćene  
kiseonikom,  preuzima  dominantnu  ulogu  kao  
pumpa  i  postepeno  morfološki  prevazilazi  
dimenzije  desne  komore.   Težina  srčanog  
mišića po rođenju je 20 grama, a već na kraju  
prve  godine  ona  se  utrostruči.  Između  7-9  
godine srce je pet puta teže nego pri rođenju. U  
odraslih prosečnih osoba masa srca iznosi oko  
300 gr.
7

=== PAGE 8 ===

Pokrajinski zavod za sport Osnove medicine sporta
Srčana  frekvenca  je  broj  otkucaja  srca  u  
jedinici vremena,(minut). Srce novorođenčeta,  
da bi podmirilo kiseoničke potrebe organizma  
od  24  ml/min  kontrahuje  se  135  puta  i  
obezbeđuje minutni volumen cirkulacije od 325  
ml. Povećanjem dimenzija i razvojem funkcije  
sa godinama, srce sa manje napora zadovoljava  
potrebe  organizma.  Srčana  frekvenca  se  
smanjuje, a udarni minuti i minutni volumen  
rastu.  Usporavanje  srčane  frekvence  je  nešto  
veće kod muškaraca i direktno govori o porastu  
snage  i  efikasnosti  srčanog  mišića.   Niže  
vrednosti pulsa se sreću kod dece koja se bave  
sportom,  naročito  disciplinama  u  kojima  je  
trening izdržljivosti dominantan.      
Krvni pritisak je onaj pritisak koji krv, svojim  
prolaskom  kroz  krvni  sud,  proizvede  na  zid  
krvnog suda. Razlikujemo gornji-sistolni krvni  
pritisak koji je merilo snage  srčane kontrakcije  
prilikom izbacivanja krvi u cirkulaciju i donji-  
ili dijastolni pritisak koji predstavlja pritisak u  
sistemskoj cirkulaciji za vreme srčane pauze-  
punjenja.
Fizičko  vežbanje  umerenog  intenziteta  i  po  
tipu aerobnog rada, snižava krvni pritisak. U  
periodu  7-8  god.  vrednost  mu  se  kreće  u  
proseku 99/64 mm Hg. Između 9-12 godine je  
nešto  viši  (105/70  mm  Hg),  a  već  posle  16  
godine isti je kao i u odraslih i iznosi 120/80  
milimetara živinog stuba.               
Funkcionalna  sposobnost  srca,  koja  se  prati  
preko  tri  osnovna  parametra  -  (frekvencije  i  
udarnog i minutnog volumena), neprestano se  
usavršava.Pod  uticajem  treninga  kod  mladih  sportista  
strukturne  promene  i  povećanje  radnog  
kapaciteta  srca  dešavaju  se  znatno  brže  u  
poređenju sa nesportistima.
Pri  uključivanju  dece  u  tokove  trenažnog  
procesa treba  imati  u vidu njihovu smanjenu  
funkcionalnu  rezervu  kardiovaskularnog  
sistema  i  mogućnost  preopterećenja  i  pojave  
zamora  u  slučajevima  nestručno  vođenog  
treninga.  Do  ovoga  dolazi  zbog  toga  što  je  
fiziološka  adaptacija  srca  mladih  na  napor  
umanjena.  Za  razliku  od  odraslih  u  njih  se  
minutni volumen cirkulacije podiže na manje  
ekonomičan  način,  uglavnom  samo  na  račun  
povećanja  frekvencije,  a  manje  povećanim  
udarnim volumenom.
Imajući  u  vidu  navedene  činjenice  često  se  
postavlja pitanje štetnosti napornog treninga na  
organizam,  a  pre  svega  na  srce  mladog  
sportiste. Većina autora u svetu je mišljenja da  
sistematsko,  PRAVILNO  DOZIRANO  I  
PROGRESIVNO  OPTEREĆENJE  U  
PROCESU  TRENINGA,  kontrolisano  od  
strane  stručnjaka-pedagoga,  na  zdrav  mlad  
organizam ne može nepovoljno da deluje, već  
naprotiv, IMA POVOLJAN EFEKAT!.
Radom  hipertrofisano  (uvećano)  i  
funkcionalno  sposobnije  srce  kod  mladih  
sportista,  često  nazivamo  "sportsko  srce",  
nastaje  u  procesu  fiziološke  adaptacije  na  
fizičke napore kada postoji potreba za većim  
radom ovoga organa. Broj otkucaja srca kod  
dobro  treniranih  sportista  često  je  ispod  
50/min., a ponekad i ispod 40.
8Tabela .1
PULS, SISTOLNI I MINUTNI VOLUMEN KRVI KOD DECE  (po Šalkovu, 1957.)
GodinaMasa tela (kg)PulsSistolni volumenMinutni 
volumen (ml)Kiseonična 
potreba (ml/min)
Novorođenče3,01352,532524
110,012010,2122087
620,59520,61960140
723,59223,02120151
825,59025,02240159
927,58827,02370169
1030,58629,22510179
1132,58431,62650188
1235,08233,42740185
1337,58035,62850203
1441,07838,53000214
1545,07641,43250225

=== PAGE 9 ===

Pokrajinski zavod za sport Osnove medicine sporta
Opisane promene na srčanom mišiću sportista  
nisu trajne. Prestankom sistematskog vežbanja  
sve se postepeno vraća u prvobitno stanje. Ako  
je prekid nagao moguće su negativne posledice  
po  već  ustaljene  fiziološke  mehanizme  
uspostavljene u organizmu u vreme pojačanih  
fizičkih aktivnosti. Zato se i predlaže da prekid  
aktivnog bavljenja sportom bude postepen, sa  
blagim smanjenjem intenziteta i obima rada u  
prelaznom periodu, ili još bolje, ako se nastavi  
sa rekreativnim bavljenjem sportom.
RAZVOJ SISTEMA ZA KRETANJE
Prirodni  procesi  rasta  i  razvoja  koštanog  
sistema završavaju se sa 25 godina, pri čemu  
okoštavanje pojedinih kostiju ne počinje i ne  
završava se u isto vreme.
Kao i na razvoj ostalih  sistema  i na razvoj  
koštanog  sistema  snažan  stimulativni  efekat  
ima  fizičko  vežbanje.  U  predelu  gde  su  
najčešća  ponavljajuća  mehanička  dejstva  na  
kost, u smislu  pritiska  ili  istezanja, nastaju i  
najveće strukturne promene. Na ovim mestima  
kosti  su  zadebljale,  a  koštane  lamele  
raspoređene su tako da pružaju najveći mogući  
otpor  dejstvujućim  silama.  Poprečni  presek,  
obim i težina ovakvih kostiju se povećava. Kod  
sportista kod kojih se jedan ekstremitet, zbog  
specifičnosti  sportske  grane,  znatnije  
opterećuje,  imaće  nakon  određenog  vremena  
aktivnosti  jače  i  deblje  kosti  i  snažniju  
muskulaturu  nego  simetrični  manje  
opterećivani deo tela.
Razvojem  mišićnog  sistema  sa  uzrastom,  
procentualno  se  menja  odnos  mišićne  mase  
prema celokupnoj masi tela. U novorođenčeta  
postotak  mišića  iznosi  23%,  u  8-oj  godini  
27,2%, u 15-oj 32,5%, a u odraslih povećava se  
i iznad 40%.
Osnovna  promena  u  mišićima  je  izmena  u  
sastavu: količina vode postepeno se smanjuje, a  
povećava  se  količina  belančevina  i  drugih  
elemenata koji čine građu mišića.
Na brži razvoj ovoga sistema veoma povoljno  
utiče  fizičko  vežbanje.  Pozitivni  efekti  na  
razvoj ni u jednom drugom slučaju nije toliko  
očigledno kao ovde. Ako se od jednog mišića  
traži da radi većim intenzitetom duže vreme,  
adaptiraće se na nove uslove kroz morfološka i  
funkcionalna poboljšanja.Radna  hipertrofija  mišića,  sa  porastom  
prečnika  preseka  i  zapremine,  ostvaruje  se  
uvećanjem mase  mišića,  a ne umnožavanjem  
broja  ćelija,  kako  se  to  ranije  mislilo.  
Zadebljavaju  mišićna  vlakna  i  višestruko  se  
povećava  broj  miofibrila.  Količina  aktina  i  
miozina,  ćelijskih  struktura  odgovornih  za  
kontraktilni mehanizam mišića, ravnomerno se  
povećava, kao i sadržaj mitohondrija (ćelijskih  
elemenata koje proizvode energiju).
U  toku  dugotrajnog  treninga  mišići  postaju  
bogatiji mioglobinom (spoj bogat kiseonikom) i  
glikogenom(izvor  energije),  čime  je  znatno  
uvećana oksidativna sposobnost mišićne ćelije.  
Istovremeno  raste  i  sadržaj  bioloških  
stimulatora, od kojih zavisi celokupan promet  
razmena materije u procesu stvaranja energije u  
mišićnoj ćeliji.
Funkcionalna  poboljšanja  nastala  u  toku  
bavljenja  sportom  ispoljavaju  se  kroz  veću  
snagu i izdržljivost mišića.
Razvoj  mišićne  snage  najuspešniji  je  u  
periodu  kada  se  završava  morfološko  i  
funkcionalno sazrevanje. U ranijim periodima  
razvoj  snage  uglavnom  zavisi  od  tempa  
biološkog  sazrevanja.  U  dece  sa  bržim  
razvojem  konstitucionalnih  i  fizičkih  osobina  
porast snage ostvaruje se brže.
RAZVOJ OSTALIH SISTEMA
Razvoj  ostalih  organskih  sistema,  sistema  
organa  za  varenje,  izlučivanje,  regulacionog  
sistema-CNS i žlezda sa unutrašnjim lučenjem,  
čije  funkcije  značajno  utiču  na  normalno  
odvijanje životnih tokova, brži je od razvoja do  
sada opisanih sistema. Stepen pune razvijenosti  
dostižu već u prvoj dekadi života.
Fiziološke karakteristike ovih sistema manje  
su  interesantne  za  praćenje  fizičko-
funkcionalnog  razvoja,  jer  ne  učestvuju  
neposredno u izvođenju mišićnih  kontrakcija.  
Osim CNS a, koji je za vreme fizičkih napora  
veoma  aktivan,  ostali  sistemi,  da  bi  što  više  
energije oslobodili za mišićni rad, čak znatno  
smanjuju  svoju  funkciju.  Međutim,  po  
prestanku aktivnosti ovi sistemi svojim radom  
učestvuju  u  ponovnom  obogaćivanju  
energetskih  depoa  organizma,  kao  i  u  
eliminicaiji štetnih produkata rada.
9

=== PAGE 10 ===

Pokrajinski zavod za sport Osnove medicine sporta
RAZVOJ FIZIČKIH I FUNKCIONALNIH  
SPOSOBNOSTI
Praćenjem razvoja fizičkih radnih sposobnosti  
u periodu rasta i razvoja i upoređujući dobijene  
podatke  sa  postojećim  normativnim  
vrednostima  za  pojedine  uzraste,  stiču  se  
osnovne  informacije  o  psihofizičkim  
predispozicijama dece za sport. Opšte usvojeni  
internacionalni  standard  za  fizičku  radnu  
sposobnost je maksimalna potrošnja kiseonika.  
Na veličinu ovog pokazatelja direktno utiču svi  
angažovani  sistemi  za  vreme  mišićne  
aktivnosti. Ukoliko se funkcionalne dimenzije  
kardiovaskularnog,  respiratornog  i  mišićnog  
sistema veće, veća je i maksimalna potrošnja  
kiseonika.
Sa  uzrastom  fizička  radna  sposobnost  
postepeno  se  povećava  i  svoj  maksimum  
postiže  između  17-18  godina.  Najveća  
maksimalna  potrošnja  kiseonika  za  muškarce  
kreće se od 3-3,5 litra/min, dok je kod žena ona  
manja za 25-30% (grafikon 1).
Organizovanim fizičkim vežbanjem znatno se  
ubrzava  razvoj  fizičke  radne  sposobnosti  u  
svim  uzrasnim  kategorijama.  Merenjem  
maksimalne  potrošnje  kiseonika  u  aktivnih  
sportista, kod oba pola mogu se konstatovati i  
do 30% veće vrednosti, u odnosu na one koji se  
ne bave sportom.
Grafikon  1 Maksimalna  potrošnja  kiseonika  kod  
dečaka i devojčica različitog uzrasta
050010001500200025003000
789101112131415
Uzrast, godineNivo potrošnje
Muškarci
Žene
Fizički trening dovođen je u vezu sa razvojem  
većine  organskih  sistema.  On  je  zapravo  
pokretač obimnijih strukturnih i funkcionalnih  
poboljšanja  organizma  u  celini  i  faktor  
povećanja  njegove  biološke  trajnosti.  
Povećavajući raspon funkcionalnih mogućnosti  
rastu i sposobnosti za izvođenje radova velikog  
obima,  odnosno  raste  izdržljivost.  Kroz  adaptaciju  organizma  na  veća  opterećenja  
uspostavlja  se  nova  ravnoteža  funkcije  i  
postavljenih zahteva, kao i efikasnije trošenje  
energije.
Jedan  od  osnovnih  momenata  kojim  fizički  
trening  stimuliše  strukturna  i  funkcionalna  
poboljšanja u tkivima i na nivou ćelija je bolja  
ishranjenost  svih  aktivnih  organa.  Mišići  u  
radu, preko centalnog nervnog sistema sistema  
pokreću funkcije ostalih organskih sistema od  
čijeg rada zavisi  veća mišićna  produktivnost.  
Ponajviše  se  odnosi  na  funkciju  
kardiovaskularnog  i  respiratornog  sistema.  
Boljom  prokrvljenošću,  ćelijama  se  doprema  
više hranljivih sastojaka i kiseonika. U obilju,  
pre  svega,  gradivnih  elemenata  i  u  uslovima  
ubrzanog ćelijskog metabolizma, izmena građe  
tkiva u pravcu radne hipertrofije (umnožavanje  
ćelijskih struktura), kao i usavršavanje funkcije,  
znatno je olakšano. Produženim, progresivnim  
vežbanjem  ćelijske  promene  su  sve  veće  i  
stabilnije.  Dalji  razvoj  pozitivnih  promena  
podsticanih  fizičkim  radom  teorijski  traju  do  
momenta  maksimalnih  mogućnosti.  Tada  se  
uspostavlja  izvanredna  koordinacija  svih  
fizioloških  funkcija,  koje  su  istovremeno  i  
veoma ekonomične.
PUBERTET I MLADALAŠTVO
Pubertet i mladalaštvo traju od pojave prvih  
znakova razvoja sekundarnih polnih odlika do  
završetka  rasta  u  visini  i  uspostavljanja  
sposobnosti za reprodukciju.
Prelazak iz jednog perioda u drugi označen je  
izbacivanjem  prvog  spermatozoida  kod  
muškarca, odnosno prve jajne ćelije kod žene.  
U  našem  podneblju,  početak  puberteta  kod  
devojčica  vezujemo  za  10-11  godinu,  a  kod  
dečaka 12-14 godinu života.
Najkarakterističnije  obeležje  puberteta  
predstavlja  RAZVOJ  SISTEMA  ZA  
RAZMNOŽAVANJE  i  UBRZANO  
RASTENJE.  Porast  tela  u  visinu  u  proseku  
iznosi kod devojčica 7,7 cm, a kod dečaka 9 cm  
za godinu dana.
U  ovom  periodu  zapaža  se  najveća  
DINAMIKA  PORASTA  FIZIČKIH  
SPOSOBNOSTI  pod  uslovom  da  su  
zadovoljene  potrebe  nešto  većeg  unošenja  
gradivnih materija. Zbog znatne mogućnosti da  
10

=== PAGE 11 ===

Pokrajinski zavod za sport Osnove medicine sporta
se fizičkim radom utiče na oblikovanje tela i  
brži  razvoj  opštih  fizičkih  sposobnosti  ovaj  
period često nazivaju i plastičnim periodom.
Dokazano je da oni koji se bave sportom, a pri  
tom  redovno  i  pravilno  vežbaju  nadmašuju,  
držanjem  tela  i  mišićno-skeletnim  razvojem  
svoje vršnjake koji se ne bave sportom.
Aktivnim vežbanjem može se uticati na razvoj  
svih  fizičkih  osobina.  Postepenim  
povećavanjem  intenziteta  i  obima  rada  
izdržljivosti,  snaga  brzina  i  ostale  motorne  
osobine primetno rastu.
Zbog  malih  zaliha  glikogena  i  nedovoljno  
usavršenih  mehanizma  glikogenolize  pri  
stvaranju energije, smanjena je mogućnost za  
duži  rad  pri  anaerobnim  uslovima  kod  dece  
mlađe  od 14 godina,  pa treba  biti  obazriv u  
primeni  većih  opterećenja.  Međutim,  kratke  
vežbe pri kojima se savlađuje sopstvena težina  
preporučljive su kao vežbe snage.
Kontrolom razvoja fizičkih mogućnosti u doba  
puberteta  ponekad  je  moguće  ustanoviti  pad  
fizičkih  sposobnosti,  iako  se  redovno  vežba.  
Ova  pojava  se  objašnjava  prolaznim  
poremećajem u funkciji vegetativnog nervnog  
sistema.
U  vreme  puberteta  primećuje  se  i  niz  
DUŠEVNIH  PROMENA,  kao  što  su:  
preosetljivost, labilnost i nekritičnost. Procena  
svojih  i  tuđih  mogućnosti  često  je  nerealna.  
Među sportistima je izražen takmičarski duh i  
težnja za isticanjem, pa su u cilju dokazivanja  
superiornosti moguća preopterećenja za vreme  
treninga. 
U  završnoj  fazi  rasta  i  razvoja,  u  doba  
mladalaštva,  razvoj  fizičko  -  funkcionalnih  
osobina  se  nastavlja,  ali  se  rast  u  visinu  
usporava, naročito kod devojaka. Nizak rast u  
vreme  pojave  prve  menstruacije  ne  obećava  
dalji značajniji porast visine tela.
Krajem  ovog  perioda  završava  se  razvoj  
funkcionalnih  sposobnosti.  Uspostavljaju  se  
maksimalne  mogućnosti  adaptacionih  
mehanizama  na  napor  i  u  većini  sportova  
nastaje vreme najvećih ostvarenja pojedinaca.
Podsećamo da pubertet ima:
Hronološki nejednak početak,
Nejednak tempo razvoja,Moguć  disbalans  između  razvoja  mišićno  
koštanog sistema i sistema organa za disanje i  
krvotok (“mercedes sa motorom fiće”).
MORFOLOŠKE, FIZIOLOŠKE I  
FUNKCIONALNE RAZLIKE MEĐU  
POLOVIMA
Među  polovima  postoje  bitne  morfološke,  
fiziološke  i  funkcionalne  razlike,  iz  kojih  
proizilazi  nejednaka  sposobnost  na  fizičke  
napore.
Do  puberteta  tempo  razvoja  dečaka  i  
devojčica  je  približno  jednak,  a  razlike  u  
telesnoj  visini,  telesnoj  masi  i  fiziološkim  
pokazateljima  su  neznatne.  Tek  za  vreme  
puberteta  nastaju razlike.  Nagli  rast  u visinu  
veći je kod mladića, koji i znatno duže rastu.  
Devojke u pubertetu praktično završavaju rast u  
visinu.
U  građi  tela,  sem  u  sekundarnim  polnim  
odlikama, postoje i druge razlike.
Žene  su  u  proseku  nešto  niže  i  lakše  od  
muškaraca. 
Kostur žene sačinjavaju manje i sitnije kosti,  
koje  čine  15%  ukupne  telesne  mase.  Kod  
muškaraca  kostur  predstavljaju  20%  telesne  
mase. Najveće razlike u građi skeleta muškarca  
i žene odnose se na oblik, veličinu i položaj  
karlice. Karlica žene je plića i šira od muške, a  
nagib ravni otvora male  karlice u odnosu na  
horizont, u stojećem stavu, iznosi kod žene 650,  
a kod muškarca 550. Ovakva gradnja karlice u  
žene pogodna je za nošenje i porađanje deteta.
Ukupna mišićna masa takođe je manja u žene.  
U njih ona predstavlja oko 33% ukupne telesne  
mase, dok kod muškaraca iznosi 40-45%. Zbog  
ovoga  žene  u  odnosu  na  muškarce,  pri  istoj  
telesnoj masi, imaju manju mišićnu snagu i do  
30%. Najveća razlika u snazi, među mišićnim  
grupama,  ustanovljena  je  u  snazi  ramenog  
pojasa.
Procenat masnog tkiva veći je u žene za 15-
20%.
Navedene činjenice da žena ima sitnije i lakše  
kosti, ima mišićnu masu i veći procenat masnog  
tkiva,  koje  je  lakše  od  ostalih  tkiva,  
11

=== PAGE 12 ===

Pokrajinski zavod za sport Osnove medicine sporta
objašnjavaju zašto žena pri istoj telesnoj visini  
ima manju telesnu masu.
Pokazatelji funkcionalnih sposobnosti kardio-
vaskularnog i respiratornog sistema kod žena u  
proseku  su  manji  za  15%,  a  maksimalna  
potrošnja kiseonika za vreme najvećih napora  
je manja za 15-20%.
Među polovima postoje i znatne hormonalne  
razlike. Organizam muškarca luči i do 20-30  
puta više testosterona, koji stimuliše ugradnju  
belančevina  u  mišićna  vlakna.  Zbog  ove  
razlike,  pri  istom  procentualnom  prirastu  
mišićne snage, kod muškaraca dolazi do veće  
radne  hipertrofije  mišića.  Kod  žena  naprotiv  
uvećanje mišićne  mase  za vreme  treninga za  
razvoj  snage  je  minimalno,  pa  se  ne  treba  
plašiti maskulinizacije sportiskinja.
Razlike  među  polovima  postoje  i  u  
sposobnosti iskorišćavanja energetskih izvora.  
Žena  je  u  stanju  da  uspešnije  i  efikasnije  
iskorišćava  masti,  zbog  čega  je  fiziološki  
predisponirana  za  sportove  izdržljivosti.  
Istovremeno  rezerve  glikogena  manje  su kod  
žena, pa otuda manje mogućnosti u brzinsko-
snažnim sportovima.
U  fizičko  funkcionalnom  statusu  postoji  
znatna premoć muškaraca, ali je ona plod, pre  
svega,  razlike  u  konstituciji,  jer  su  žene  u  
proseku i niže i lakše od muškaraca i srazmerno  
tome  imaju  slabiju  muskulaturu,  manju  
sposobnost srčano-sudovnog i disajnog sistema  
itd.
Mogućnost  prirasta  sposobnosti,  i  fizičkih  i  
funkcionalnih, približno su iste kod oba pola.  
Tako npr. i žene i muškarci mogu da poboljšaju  
snagu mišića za 50-60%, a sposobnost za rad  
pri visokoj potrošnji kiseonika produžava se i  
do 40-45%.
Zbog navedenih specifičnosti telesne gradnje,  
kao  i  zbog  stanja  fizičko  funkcionalnih  
predispozicija,  žene  se  ne  takmiče  u  svim  
sportskim  disciplinama  u  kojima  nastupaju  
muškarci.  U  sportovima  u  kojima  dominira  
snaga,  žene  se  ne takmiče.  Ali, zato  postoje  
sportovi  u  kojima  žene  postižu  izuzetne  
rezultate. To su sportovi u kojima je kvalitet  
ponajviše  zavisan  od  izdržljivosti,  gipkosti,  
osećaja ravnoteže, ritma i muzikalnosti.U  sportovima  u  kojima  se  takmiče  
predstavnici  oba  pola,  žene  se  podvrgavaju  
naporima pod istim uslovima kao i muškarci,  
ali pri tome, srazmerno svojim mogućnostima,  
postižu nešto slabije rezultate.
Jedna od osnovnih fizioloških osobenosti žene  
vezana  je  za  njenu  genitalnu  funkciju  koju  
karakteriše ciklično krvavljenje-menstruacija.
U početku svakog ciklusa počinje rast i razvoj  
Grafovog folikula u kome nastaje jajna ćelija.  
U  momentu  potpunog  sazrevanja  jajne  ćelije  
nastupa  ovulacija-prskanje  folikula  (čaure)  i  
oslobađa se jajna ćelija sposobna za oplođenje.  
Posle ovulacije, ako do oplođenja ne dođe, na  
mestu  folikula  obrazuje  se  žuto  telo.  
Prokrvljenost sluzokože materice se pojačava i  
u  njoj  počinje  sekretorna  faza.  Na  kraju,  u  
nabubreloj sluznici odumire žuto telo i dolazi  
do krvavljenja-menstruacije.
Menstrualni ciklus obnavlja se najčešće svakih  
28 dana i traje 2-7 dana.
Kod izvesnog broja žena u predmenstrualnoj  
fazi i za vreme menstruacije nastaje pogoršanje  
opšteg zdravstvenog staja. U predmenstrualnoj  
fazi  može  se  konstatovati  povišenje  opšte  
napetosti  organizma,  ubrzavanje  pulsa,  viši  
arterijski  krvni  pritisak,  prenadraženost  
nervnog  sistema  ili  su  smetnje  obrnutog  
dejstva,  pa  se  pojavljuje  opadnje  tonusa  
organizma  i  depresivno  stanje.  Za  vreme  
menstruacije moguće su sledeće promene: pad  
minutnog  volumena  cirkulacije,  opšta  
malaksalost,  glavobolja,  razdraženost,  bol  u  
trbuhu i dr.
Posle menstruacije smanjuje se broj crvenih  
krvnih zrnaca i sadržaj hemoglobina.
U  vreme  menstruacije,  za  takmičarke  koje  
imaju izražene smetnje, trening mora biti lakši  
po  intenzitetu,  a  vežbe  koje  izazivaju  bol  
moraju  se  izostaviti.  Međutim,  kada  smetnje  
nisu  teže,  treba  nastaviti  sa  vežbanjem,  jer  
fizičko vežbanje često u ovakvim slučajevima  
potpuno otklanja tegobe.
Dobro treniranim sportiskinjama bez smetnji u  
menstruacionom ciklusu (javlja se u redovnim  
vremenskim  razmacima,  sa  malo  krvavljenja,  
nije dugotrajan, ne izaziva bolove), dozvoljava  
se redovan trening.
12

=== PAGE 13 ===

Pokrajinski zavod za sport Osnove medicine sporta
Veštačko  pomeranje  menstruacije  napred  ili  
nazad,  kako  bi  se  izbegle  smetnje  pri  
takmičenju, štetno  je po zdravlje. Veće doze  
hormona  uzete  u  ove  svrhe,  narušavaju  
ustaljenu hormonalnu ravnotežu, pa se kasnije  
prvobitne tegobe još više pogoršavaju.
Žene u trudnoći treba da prekinu sa treningom  
i takmičenjem. Lagane vežbe, međutim, korisne  
su i treba  da ih primenjuje svaka žena. One  
doprinose  očuvanju  opšteg  fizičkog  stanja,  
veoma značajnog za sam čin porođaja.
Šest meseci posle perioda dojenja, dozvoljeno  
je obnavljanje sportskog treninga.
Trudnoća  i  materinstvo  povoljno  utiču  na  
dalju  sportsku  formu.  Većina  takmičarki  
postiže bolje rezultate posle trudnoće, posebno  
u  sportovima  izdržljivosti.  Verovatno  da  
mobilno  stanje  fizioloških  funkcija  i  
metabolizma  iz  vremena  trudnoće  zadržava  
nešto od toga i kasnije, što je dobra osnova za  
dalji razvoj sportske forme.
FIZIOLOŠKE I FUNKCIONALNE  
OSOBENOSTI STARIJIH UZRASTA
Proučavajući  biološka  svojstva  čoveka  
naučnici  su došli do zaključka da bi trajanje  
života  koje treba da preživi  čovek moglo  da  
iznosi od 120 - 125 godina. Srednje trajanje  
života, međutim, znatno je kraće i različito je u  
pojedinim zemljama. Prema podacima iz 2002.  
godine  srednja  dužina  života  u  našoj  zemlji  
iznosila za muškarce 68-73 godine, a za žene  
73-78 godina.
Prosečan  ljudski  vek  neprestano  raste  sa  
poboljšanjem  uslova  života.  Znatnije  
produženje  srednjeg  životnog  veka,  prema  
istorijskim  podacima,  započelo  je  od  kraja  
prošlog veka.
Kada zapravo počinje faza starenja u životu  
čoveka,  teško  je  odrediti.  Po  nekima  proces  
starenja počinje onda kada se završava razvoj,  
sa postepenim promenama koje će dovesti do  
starenja. Period starenja u izraženijem obliku  
nastupa tek posle 60-te godine.
Na  proces  starenja  utiče  niz  spoljašnjih  i  
unutrašnjih  faktora  među  kojima  su  
najznačajniji socijalno-ekonomski uslovi života  
i rada, opšte zdravstveno stanje i lični stav i  poimanje  života,  od  čega  bitno  zavisi  odnos  
prema prethodna dva činioca.
U  slučajevima  normalnih  životnih  tokova,  
fiziološko  starenje  praćeno  je  postepenim  
slabljenjem  funkcija  organizma.  Osnovne  
promene  odigravaju  se  na  nivou  ćelija.  
Smanjenjem  sadržaja  vode  menja  se  i  
unutarćelijska  struktura  i  funkcionalna  
sposobnost ćelija. Mitohondrijalni aparat, koji  
obezbeđuje  energiju  ćelijama  i  organizmu,  
počinje  slabije  da  funkcioniše,  pa  se  i  
regenerativna moć tkiva smanjuje.
Uočljive  su  promene:  lošije  držanje  tela,  
manja telesna visina i težina i naborana i manje  
elastična koža.
Atrofične  promene  koštano-zglobnog  i  
mišićnog  sistema  dovode  do  postepenog  
opadanja visine tela i pogrbljenosti. Već posle  
30-te  godine  života  stopa  opadanja  telesne  
visine iznosi u proseku 1,2 cm po deceniji.
Između 55 - 60 godine, u vreme intenzivnijih  
atrofičkih  promena  u  celini  i  poremećenog  
metabolizma usled smanjenja sadržaja vode u  
telu, počinje da opada telesna težina. Do ovog  
perioda,  na  račun  povećanih  masnih  depoa,  
najčešće  se  dobija  na  telesnoj  masi,  iako  se  
mišićna masa već posle 20-te godine počinje da  
smanjuje,  jer  se  funkcija  smanjuje  usled  
neaktivnosti.
Promene  u  smislu  smanjivanja  i  opadanja  
sposobnosti pogađaju i sve unutrašnje organe.
Na  srčano-sudovnom  sistemu  postepeno  se  
razvijaju  arteriosklerotične  promene  praćene  
smanjenjem funkcionalnog stanja. Maksimalna  
frekvencija srca postepeno opada. Orjentaciono  
ovaj  se  pad  može  izračunati  sledećom  
formulom: MFS = 220 - godine života. Minutni  
volumen srca opada približno za 1% godišnje  
posle  sazrevanja.  Cirkulatorne  promene  i  u  
starijem  dobu  u  stanju  relativnog  mirovanja  
nisu ozbiljnije poremećene. One se javljaju tek  
u  momentu  povećanih  zahteva  za  bržim  
protokom krvi za vreme rada, stresnih situacija,  
poremećaja  zdravstvenog  stanja  sa  porastom  
telesne temperature itd.
Od  funkcionalnih  promena  disajnog  sistema  
utvrđeno  je  opadanje  vitalnog  kapaciteta  i  
maksimalne  frekvencije  disanja,  i  usled  toga  
smanjenja minutnog volumena disanja.
13

=== PAGE 14 ===

Pokrajinski zavod za sport Osnove medicine sporta
Kao  rezultat  promena  na  CNS  nastaje  
psihomotorno  usporavanje  i  popuštanje  
intelektualnih  sposobnosti.  Cirkulatorne  
promene  i  smanjenja  oksidativna  moć  
organizma  ponajviše  pogađaju  CNS,  koji  
dejstvuje samo u aerobnim uslovima. Staračke  
promene  praćene  su  znatnim  opadanjem  
fizičkih i funkcionalnih sposobnosti.
Iako su na mišićima ustanovljene strukturne  
promene u vidu skraćivanja i smežuravanja i  
opadanja  sposobnosti,  kao  i  na  drugim  
organima,  gubitak  snage  mišića  u celini  nije  
tako izražen. Posle pete decenije snaga opada  
brže, ali i u 60-toj godini gubitak nije veći od  
10 - 20 %. Očiglednije promene su u funkciji,  
tj.  u  smanjenoj  izdržljivosti,  praćene  brzim  
zamaranjem,  koje  se  primećuje  već  posle  
nekoliko  snažnijih  mišićnih  kontrakcija.  
Maksimalna  potrošnja  kiseonika,  kao  
pokazatelj  opštih  fizičkih  sposobnosti,  
postepeno  opada  već  posle  20-te  godine,  ali  
brže  tek  nakon  50-te.  U  sledećoj  tabeli  
prikazan  je  utrošak  kiseonika  u  odnosu  na  
telesnu težinu i godine.
Zajedno sa opisanom promenama kod starijih  
osoba  postoji  i  značajan  pad  opštih  
odbrambenih  sposobnosti  organizma  i  češće  
poboljevanje. Najučestalija su obolenja srca i  
krvnih sudova u vidu arterioskleroze i infarkta  
srca - često nazivanog  mačem  stoleća,  kao i  
maligna obolenja (mnogi oblici raka).
Bržem  starenju  u  znatnoj  meri  doprinosi  i  
nezadovoljavanje fiziološke potrebe čoveka za  
kretanjem,  osnovnog  stimulatora  razvoja  i  
očuvanja funkcionalnosti organizma.Primenom fizičkih aktivnosti i kretanja uopšte  
usporava  se  biološko  opadanje  fizioloških  
sposobnosti,  što  je  istovremeno  i  faktor  
poboljšanja opšteg zdravstvenog stanja u bilo  
kom uzrastu. Ovo je značajnije utoliko što se na  
starenje  teško  može  drugim  sredstvima  
delovati.
Fizičko vežbanje u ovom uzrastu treba da ima  
pre svega zdravstveni karakter.
Nakon  obavezne  zdravstvene  kontrole,  za  
zdrave osobe izbor vežbi treba da je takav da  
stimuliše razvoj opštih fizičkih sposobnosti. Od  
organskih  funkcija  tada  se  najviše  podstiču  
disanje  i  krvotok.  Doziranje  vežbi  mora  biti  
određivano  prema  trenutnom  stanju  
sposobnosti. U početku su to duže šetanje da bi  
kasnije došle u obzir teže vežbe i aktivnosti u  
vidu mnogobrojnih sportskih igara.
Subjektivan osećaj boljeg opšteg zdravstvenog  
stanja  javlja  se  već  posle  par  nedelja  
organizovanog rekreativnog  vežbanja. Nervna  
napetost  i  niz  drugih  tegoba  nestaju  ili  se  
pojavljuju  u  znatno  manjoj  meri.  Javlja  se  
osećaj sigurnosti i samopouzdanja.
Od  objektivnih  znakova  može  se  ustanoviti  
manja frekvencija  srca i niži arterijski pritisak,  
ako je ranije bio povišen. Eksperimentalno je  
dokazano  da  se  već  ustaljene  promene  na  
krvnim  sudovima,  u  smislu  arterioskleroze,  
povlače u toku bavljenja fizičkim vežbanjem.  
Zato  nije  slučajno  što  kardiolozi  predlažu  
vežbanje kao preventivnu meru u sprečavanju  
bolesti srca.
U kojoj meri fizičko vežbanje može produžiti  
ljudski  vek  nije  još  sa  sigurnošću  utvrđeno,  
14Tabela 2 
NAJVIŠI UTROŠAK KISEONIKA POSTIGNUT U MAKSIMALNOM RADU U ODNOSU NA TELESNU  
TEŽINU I GODINE
Dobna  
grupaBroj
osobaStarost  u 
godinama
(prosečno)Težina u kg.
(prosečno)Maksimalni utrošak kiseonika
L na min. Ml na kg. Na min.
ProsečnoKraj.vred.ProsečnoKraj.vred.
I46,121,00,980,80-1,3046,742,8-49,5
II910,430,01,561,24-2,0052,149,0-56,1
III914,155,82,631,89-3,4147,136,4-55,4
IV1117,468,53,612,96-4,2052,844,6-62,5
V1124,572,53,532,56-4,5048,741,9-55,6
VI1035,179,33,422,76-3,9743,137,6-52,8
VII944,374,12,922,30-3,6239,533,7-46,5
VIII751,068,72,632,24-3,3538,433,7-43,2
IX863,167,42,351,64-3,1534,530,2-41,7
X375,067,41,711,43-1,9025,521,8-29,6

=== PAGE 15 ===

Pokrajinski zavod za sport Osnove medicine sporta
mada se navodi da to može da bude i do 20  
godina. Međutim, sigurno je da se vežbanjem,  
pogotovo ako se počne na vreme, već posle 20-
te  godine,  produžava  aktivno  životno  doba  i  
odlaže pojava izraženijih simptoma starosti.
SPORTSKO-MEDICINSKA  
KONTROLA
Sportsko  medicinska  kontrola  je  šire  
ispitivanje  zdravlja  i  psihofizičkog  statusa  
sportista.  Sastoji  se  iz  dva  dela:  1)  kontrole  
zdravstvenog stanja i 2) kontrole funkcionalnih  
sposobnosti.
Ispitivanje  opšteg  zdravstvenog  stanja  
sportiste  je  važniji  deo  ove  kontrole.  Dobro  
izvršeni pregledi, sa ispravnim dijagnostičkim  
zaključkom, jednako su važni za sve sportiste i  
rekreativce,  a osobito  za juniore i  početnike.  
Fizičko  vežbanje,  naročito  ako  je  nepravilno  
vođeno i dozirano, može poprimiti i elemente  
štetne po zdravlje. Zato je prvi preduslov za  
uključivanje u redovne trenažne procese dobro  
zdravstveno stanje. Među mladim sportistima,  
koji su u fazi intenzivnih razvojnih promena,  
česta su pritajena oboljenja. U vreme opadanja  
opštih  reaktivnih  sposobnosti  organizma  
izazvanih napornim vežbanjem, ova oboljenja  
prelaze u stanje izraženog oblika. Stoga je za  
ovu kategoriju sportista kontrola zdravlja šira i  
kompleksnija, a i češće se obavlja.
Obaveza  lekara  da  zdravstvenom  pregledu  
sportista  pristupi  što  ozbiljnije  ima  i  jednu  
moralnu stranu. Naime, sportisti su izvanredno  
emotivno  vezani  za  odabrani  sport,  pa  ih  
eventualna  zabrana  i  udaljavanje  iz  sporta  
veoma pogađa. Zato se zabrana za bavljenjem  
sportom izriče samo u slučajevima nepobitnih  
pozitivnih nalaza i traje samo onoliko koliko je  
za izlečenje bolesti potrebno.
Trenažni  proces  u  savremenom  sportu  je  
naporan,  dugotrajan  i  ponavljajući  rad,  koji  
organizam sportiste u pojedinim fazama dovodi  
do  granica  maksimalnih  iscrpljenja.  Samo  
izuzetno  zdrave osobe mogu  da se podvrgnu  
ovako teškom radu i jedino one imaju uslova da  
ostvare visoke sportske rezultate.
Sportisti  sa  bilo  kojom  smetnjom  u  
zdravstvenom  statutu  nisu  u  mogućnosti  da  
kontinuirano i naporno vežbaju. Česta žarišna  oboljenja, zubobolje, hronične  upale  srednjeg  
uha i krajnika, u periodima akutnih pogoršanja  
udaljavaju  sportistu  od  ustaljenog  programa  
vežbanja,  a  nakon  ozdravljenja  vraćaju  ga  u  
stanje početne pripremljenosti. Zato je uputno  
da  ove  bolesti  sportisti  blagovremeno  u  
potpunosti  zaleče,  a  ne  da  ih  od  slučaja  do  
slučaja privremeno otklanjaju.
U  lečenju  povređenih  i  obolelih  sportista  
primenjuju  se  odgovarajuće  mere  lečenja  i  
nega.  Od  stepena  pogoršanja  zdravstvenog  
stanja zavisi hoće li sportista, i u kom opsegu,  
nastaviti trening i takmičenje. Ako povreda ili  
oboljenje zahtevaju prekid aktivnosti, vraćanje  
sportu  dozvoljava  se  tek  posle  potpunog  
izlečenja.  U  suprotnom  slučaju,  vraćanjem  
sportiste takmičenju pre potpune rehabilitacije,  
uvećane su mogućnosti za nastanak hroničnih  
oblika koji se teže i duže leče, a često se i ne  
izleči.
Ispitivanje funkcionalnih sposobnosti obavlja  
se  najčešće  u  okviru  redovnih  sistematskih  
pregleda,  uglavnom  samo  u  većim  sportsko-
medicinskim  ustanovama.  Zadatak  ovih  
ispitivanja  je  da  se  oceni  stepen  trenutne  
pripremljenosti,  na  osnovu  kojeg  se  dalje  
programira  trenažni  proces.  (O  ovim  
ispitivanjima biće reči u posebnom poglavlju).
ORGANIZACIJA ZDRAVSTVENE  
SLUŽBE ZA SPORTISTE
Zdravstveni pregledi sportista obavljaju se u  
okviru  redovnih  -  sistematskih  pregleda  i  
povremenih  pregleda  u slučajevima  oboljenja  
ili povrede sportista.
Prema  postojećim  pravilnicima,  kod  nas  se  
redovni pregledi obavljaju najmanje jednom, a  
najviše četiri  puta u toku godine. Za seniore  
najčešća  su  dva  pregleda  godišnje.  Mlađi  
sportisti češće se pregledaju - svaka tri ili četiri  
meseca.
Lekari  u  funkciji  klubskog  lekara,  pored  
zdravstvenog  obezbeđenja  i  lečenja  sportista  
obavezni su da upoznaju trenere i takmičare sa  
fiziološkim  aspektom  rada  u  sportu  i  sa  
mogućnostima objektivne kontrole intenziteta i  
obima rada u procesu treniranja.
U  svim  sportsko-medicinskim  ustanovama  
mora se za svakog takmičara otvoriti zaseban  
karton  u  koji  se  upisuju  svi  nalazi.  Pravilno  
15

=== PAGE 16 ===

Pokrajinski zavod za sport Osnove medicine sporta
vođenje kartona je veoma značajno, jer je to  
dokumenat  o  preduzetim  merama  u  slučaju  
povređivanja  i  oboljevanja  sportista  i  o  
uzimanju lekova ako je potrebno, što je važan  
nalaz  za  antidoping  komisiju  pri  antidoping  
kontroli (sportista neće biti kažnjen ako mu je  
lekar prepisao terapiju(lek) koji je na pozitivnoj  
listi,  a  sportista  ga  uzima  zbog   poremećaja  
zdravstvenog stanja.)
Redovni sistematski pregledi
U okviru ovih pregleda obavlja se:
opšti zdravstveni pregled
laboratorijske i EKG kontrole
antropometrijsko merenje
funkcionalno ispitivanje
Pre  nego  što  se  pristupi  pregledu,  u  
zdravstveni karton upisuju se podaci ispitanika  
(ime i prezime, sportska i klubska pripadnost,  
sportski  staž  itd.)  Posle  toga  pregledi  se  
obavljaju  sledećim  redom:  1.  -  uzimanje  
laboratorijskih  uzoraka i EKG snimanje,  2. -  
antropometrijska merenja, 3. - opšti zdravstveni  
pregled  od strane  lekara  i, 4. - funkcionalno  
ispitivanje.
Opšti klinički pregled započinje inspekcijom -  
posmatranjem ispitanika i njegovim iskazom o  
postojanju subjektivnih zdravstvenih problema.  
Objektivni  pregled  obuhvata  pregled  svih  
delova  tela  i  sistema  počev  od  glave,  preko  
grudnog koša, trbuha, do ekstremiteta. Ovako  
detaljan pregled primenjuje se kod početnika i  
mladih  sportista.  Kod  starijih  sportista,  koje  
smo već više puta pregledali i za koje znamo da  
su  u  dobrom  opštem  zdravstvenom  stanju,  
pregled je kratak i nije tako detaljan.
Pregled  srčano-sudovnog  sistema,  međutim,  
nikako se ne sme propustiti. Nepovoljan uticaj  
fizičkog vežbanja na zdravlje najčešće pogađa  
ovaj  sistem.  Pored  EKG  snimka,  kontrole  
krvnog pritiska  i  pulsa, objektivnog  pregleda  
lekara u sumnjivim slučajevima zahtevaju se i  
dopunski pregledi, pa i pregledi od strane više  
specijalista.
Svi  ustanovljeni  nalazi  upisuju  se  u  
zdravstveni  karton.  U  slučaju  oboljenja  i  
povreda  ispitanika  obaveza  je  ustanove  da  u  
okviru svojih mogućnosti primeni sve mere u  
cilju što uspešnijeg lečenja ili, ako za to nema  uslova treba da uputi sportistu na mesto gde se  
odgovarajuća terapija može primeniti.
Obim laboratorijskih ispitivanja  različit  je u  
pojedinim sportsko-medicinskim ustanovama. u  
zavodima  i  dispanzerima,  sa  dobro  
opremljenim  biohemijskim  kabinetom,  broj  
ispitanih parametara znatno je veći nego što je  
to slučaj u manje opremljenim ambulantama.
Osnovna  laboratorijska  ispitivanja  sadrže  
sledeće analize:
SE (sedimentacija krvi),
KKS (kompletna krvna slika),
Urin (pregled mokraće).
Na  osnovu  dobijenih  podataka  ovih  analiza  
kompletira  se  minimum  informacija  o  
zdravstvenom stanju sportiste.
Antropometrijsko  merenje  je  važan  deo  
sportsko-medicinske  kontrole.  Na  osnovu  
dobijenih  podataka  procenjuje  se  telesna  
usklađenost  sportista  u  određenom  vremenu  
njihovog  sportskog  razvoja.  Međusobnim  
poređenjem pojedinih antropometrijskih mera u  
doba rasta  i razvoja i uz  prognozu konačnih  
dimenzija  tela,  uočavaju  se  karakteristike  
budućih fizičkih svojstava i predisponiranost za  
određene sportske discipline. Zato je za mlade  
sportiste broj ispitivanih parametara veći nego  
što  je  to  slučaj  u  već  telesno  formiranih  
sportista.
Broj  ispitivanih  parametara  zavisi  od  cilja  
merenja.  Naučno-istraživačka  merenja  
sastojaće  se  od  većeg  broja  uzetih  mera,  za  
razliku od merenja u praktične svrhe koja se  
sprovode u sportsko-medicinskoj praksi.
Dobijeni  podaci  za  pojedince  ili  za  grupu  
ispitanika procenjuju se u praksi na dva načina:  
poređenjem pojedinih mera sa već utvrđenim  
normativima  i  standardima,  ili  se  metodom  
indeksa određuje međusobni odnos parametara.  
Prva  metoda  najčešće  se  koristi  za  ocenu  
razvoja dece i omladine, ali i u sportu, da bi se  
ustanovilo  odgovaraju  li  karakterističke  
dimenzije  tela  pojedinaca  utvrđenim  
standardima  u  specifičnim  sportskim  
disciplinama.  Metodom indeksa konstatuje se  
da  li  pojedine  antropometrijske  mere  
odgovaraju jedna drugoj. Na primer odgovara li  
telesna masa telesnoj dužini, ili kakav je odnos  
16

=== PAGE 17 ===

Pokrajinski zavod za sport Osnove medicine sporta
između  raspona  ruku  i  dužine  tela  itd.  Ova  
metoda ima široku primenu u sportskoj praksi,  
jer  se  njome  mogu  otkriti  neke  osobine  
značajne za pojedine sportove koje se prostim  
posmatranjem ne mogu uočiti.
Prema Internacionalnom biološkom programu  
(IBM)  za  ispitivanje  fizičkih  karakteristika  
čoveka  potrebno  je  izvršiti  39  merenja.  Na  
osnovu svih ovih parametara stiče se najbolji  
uvid  u  telesne  i  fizičke  karakteristike  
pojedinaca. Međutim, za širu primenu dovoljno  
je orijentisati se na 10 osnovnih parametara:
masa tela
dužina tela
raspon ruku
dohvatna visina
dužina nogu
obim grudnog koša
obim podlaktice
kožni nabor nadlakta
kožni nabor leđa
kožni nabor trbuha
Metodologija antropometrijskih merenja
Osnovna pravila i principi:
meriti uvek u isto vreme
meriti istim standardnim instrumentima
meriti uvek istom tehnikom
merenje izvodi uvek ista osoba - ako je to  
moguće
meriti obe strane na primer: (obe podlaktice)
Potrebni instrumenti za merenje su:
decimalna vaga
antropometar (po Martinu)
centimetarska traka.
Masa  tela  meri  se  ispravnom  decimalnom  
vagom. Merenje se izvodi ujutro, najbolje pre  
doručka. Ispitanik je bos, nag ili u gaćicama.  
Merena osoba staje na sredinu vaginog postolja  
i ne kreće se u toku merenja.
Dužina  tela  meri  se  pomoću  Martinovog  
antropometra. Ispitanik je bos. Merena osoba  
zauzima potpuno uspravan stav glave normalno  
podignute i pogleda upravljenog pravo ispred  
sebe.  Ruke  su  opružene  uz  telo,  a  noge  su  
međusobno  lako  sastavljene.  Ispitanik  stoji  
celim stopalom na podu, tako da su mu pete  sastavljene. Merilac je sa leve strane ispitanika  
i  postavlja  vertikalnu  šipku  antropometra  sa  
zadnje  strane  ispitanika.  Horizontalna  šipka  
antropometra polako se spušta na teme merene  
osobe i pročita nađena vrednost.
Raspon  ruku  meri  se  antropometrom  po  
Martinu. Ispitanik stoji uspravno, sa vodoravno  
raširenim i opruženim rukama u visinu ramena.  
Prstima jedne ruke maksimalno pomera klizač  
antropometra, opirući se vrhovima prstiju druge  
ruke na suprotnom delu antropometra. Kada se  
klizač zaustavi, pročita se širina zahvata.
Dohvatna  visina  meri  se  santimetarskom  
trakom  fiksiranom  vertikalno  na  zidu  ili  
antropometrom  po  Martinu.  Ispitanik  je  bos.  
Prilikom merenja okrenut je licem zidu, prema  
traci  ili  vertikalnoj  šipci  antropometra,  i  
izdignut na vrhove prstiju nogu, sa podignutim  
rukama iznad glave. Vrhovima srednjih prstiju  
obe ruke gura klizač antropometra ili pokušava  
da dohvati najvišu tačku santimetarske trake na  
zidu.
Dužina  nogu  meri  se  antropometrom  po  
Martinu.  Ispitanik  je  u  uspravnom  stavu  sa  
sastavljenim petama. Vrh klizača antropometra  
postavlja se na prednji vrh bedrene kosti i očita  
se nađena visina od poda.
Obim grudnog koša meri se santimetarskom  
trakom. Ispitanik je u uspravnom stavu, a traka  
se polaže u vodoravnoj ravni u visini između  
trećeg i četvrtog rebra. obim se meri na kraju  
normalnog izdisaja.
Obim  podlaktice  meri  se  santimetarskom  
trakom. Ispitanik stoji u uspravnom stavu, sa  
rukama  opruženim  niz  telo.  Merna  traka  
obavija se na nivou najvećeg obima podlaktice,  
u njenoj gornjoj trećini.
Kožni  nabor  nadlaktice  meri  se  kaliperom.  
Ispitanik  je  u  uspravnom  stavu,  a  ruke  su  
opružene  uz  telo.  Kažiprstom  i  palcem  leve  
ruke odigne se uzdužni nabor kože na najširem  
mestu  troglavog  mišića  i  prihvati  krakovima  
kalipera.  Rezultat  se  očita  kad  se  postigne  
odgovarajući pritisak.
Kožni nabor leđa meri se kaliperom. Ispitanik  
je  u  uspravnom  stavu.  Kažiprstom  i  palcem  
leve ruke odigne se uzdužni nabor kože ispod  
donjeg ugla leve lopatice i prihvati krakovima  
17

=== PAGE 18 ===

Pokrajinski zavod za sport Osnove medicine sporta
kalipera.  Rezultat  se  očita  kada  se  postigne  
odgovarajući pritisak.
Kožni  nabor  trbuha  meri  se  kaliperom.  
Ispitanik  je u ispravnom stavu. Kažiprstom i  
palcem  leve  ruke  odigne  se  nabor  kože,  na  
mestu  koji  se  nalazi  u  visini  pupka  pet  
santimetara levo od njega, i prihvati krakovima  
kalipera.  Rezultat  se  očita  kada  se  postigne  
odgovarajući pritisak.
SPORTSKE POVREDE
Sportske povrede su povrede nastale u toku  
treninga  i  takmičenja.  Najčešće  od  ovih  
povrede stradaju sportisti, ređe lica uključena u  
razne  vidove  rekreativnih  aktivnosti,  kao  i  
učenici u školama koji se povređuju na času  
fizičkog  vaspitanja  ili  za  vreme  treninga  ili  
takmičenja u okviru sportskih sekcija.
Iako  su  i  ostale  povrede  nastale  u  drugim  
okolnostima,  po  vrsti,  lokalitetu  i  stepenu  
oštećenja,  slične  sportskim  povredama,  
izdvajanje  ovih  u  posebnu  hiruršku-
traumatološku disciplinu ima svoga opravdanja.  
Sportske povrede, naime nastaju u specifičnim  
uslovima  fizičkog  vežbanja  i  sportskog  
takmičenja i imaju posebne karakteristike već  
od  momenta  povređivanja,  a  potom  tokom  
lečenja  i  rehabilitacije.  Prognoza  ishoda  
sportske povrede i dalje sportsko angažovanje,  
obzirom  na  moguće  umanjenje  sposobnosti,  
takođe  je  neizvesnije  u  poređenju  sa  drugim  
povredama.
Sve sportske povrede, čak i one kod kojih je  
stepen  oštećenja  tkivnih  struktura  neznatan,  
osim  tegoba  izazvanih  povređivanjem,  imaju  
još jednu neprijatnu posledicu. One smanjuju  
sposobnost kretanja sportiste, te ga za kraće ili  
duže  vreme  odvajaju od redovnog  treninga  i  
takmičenja.
Nakon dužeg prekida u kontinuitetu trenažnog  
rada u organizmu sportiste nastaju morfološke i  
funkcionalne promene. Morfološke - u smislu  
atrofije  (smežuravanje  mišićnih  ćelija  usled  
smanjenja  količine  vode  i  kontraktilnih  
belančevina  u  njima),  dok  se  funkcionalne  
ogledaju  u  postepenom  opadanju  radnih  
sposobnosti.  Zalečenjem  povrede  i  
uključivanjem  sportiste  u  procese  
rehabilitacionog vežbanja, a kasnije i u redovan  trenažni rad, ove prateće promene povređivanja  
postepeno  se  otklanjaju.  Izvestan  broj  
povređenih  sportista,  međutim,  ne  uspe  u  
potpunosti da se oporavi od povrede.
Da bi odsustvovanje sportiste od svakidašnjeg  
trenažnog  rada  bilo  što  kraće,  u  sportskoj  
traumatologiji  preduzimaju  se  posebne  mere.  
Lečenje sportskih povreda, naročito onih koje  
zahtevaju duže mirovanje, protiče u nastojanju  
da  se  što  više  spreče  atrofične  promene  na  
mišićima  zbog  neaktivnosti.  U  tom  cilju  se  
imobilizacija,  veoma  često  primenjivani  
postupak  u  lečenju  težih  koštano-zglobnih  i  
mišićnih  povreda,  koji  istovremeno  ubrzava  
nastajanje  atrofičnih  promena,  kad  god  je  to  
moguće izbegava ili vremenski ograničava, a sa  
laganim  vežbama  započinje  se  odmah  nakon  
hirurške obrade i zbrinjavanja povrede. Na ovaj  
način  rehabilitaciji  se  pristupa  odmah  posle  
povređivanja,  a  ne  nakon  definitivnog  
zalečenja, kako je to ranije bilo uobičajeno.
UČESTALOST I PODELA SPORTSKIH  
POVREDA
Povređivanje u sportu iz godine u godinu sve  
je učestalije. Razvojem sporta napori trenažnog  
rada  i  samoga  takmičenja  postaju  sve  
intenzivniji, oštriji i beskompromisniji, a rizik  
od  povređivanja  sve  veći.  U  razvijenim  
sportskim  sredinama  sportske  povrede  čine  
između 10-15% od ukupnog broja povreda, a  
pre 70 godina ovih povreda je bilo samo 1%.
U kojoj  sportskoj disciplini  su povređivanja  
najčešća, mišljenja su različita. U našoj zemlji  
(prema V. Vlahu) najviše se povređuju skijaši,  
vežbači na spravama, fudbaleri i bokseri. Neke  
druge analize ustanovile su da je povređivanje  
najčešće u moto sportu i ragbiju. Na ovakve  
nalaze, pored težine sporta i stvarne izloženosti  
traumatskom  riziku,  znatno  je  uticala  i  
razvijenost  sportske  grane,  broj  nastupa  i  
trajanje nastupa.
Sve ove analize slažu se u jednom, a to je da  
su  povrede  najčešće  u  sportovima  u  kojima  
dominiraju brzina i snaga, kao i u sportovima  
kod kojih dolazi do direktnih kontakata između  
protivnika.
Sportske  povrede  dele  se  na  više  načina:  
prema težini, vremenu ispoljavanja, lokalizacije  
i uzroku koji ih izaziva.
18

=== PAGE 19 ===

Pokrajinski zavod za sport Osnove medicine sporta
Prema  težini  sportske  povrede  mogu  biti  
različite, počev od lakih telesnih povreda, pa  
sve do veoma teških. U većini slučajeva to su  
lake  telesne  povrede,  koje  ne  izazivaju  
ozbiljnije  poremećaje  zdravlja.  Takmičarska  
sposobnost  sportiste,  međutim,  i  posle  lakih  
povreda je bitno umanjena.
Vreme  ispoljavanja  sportskih  povreda  može  
biti  akutno  i  hronično.  Kod  akutnog  
povređivanja,  povreda  već  od  momenta  
nastanka  ima  jasne  znake,  među  kojima  su  
najčešći: bol, crvenilo, otok i toplota povređene  
regije. Hronične ili trajne povrede ispoljavaju  
se  u  vidu  jasnijih  simptoma  tek  nakon  
ponavljajućih  povređivanja,  odnosno  
"sabiranja" mikrotrauma.
Prema lokalizaciji sportske povrede se dele na  
unutrašnje i spoljašnje. 
Unutrašnje  povrede  nastaju  pri  pokretima  
istezanja ili uvrtanja iznad granice fizioloških  
otpornosti tetiva, ligamenata, mišića i kostiju.  
Tom prilikom dolazi do istegnuća ili kidanja  
vlaknastih struktura navedenih elemenata, osim  
u slučaju kostiju kod kojih dolazi do lomova.  
Javljaju se u akutnoj (ruptura-kidanje ahilove  
tetive,  istegnuće  mišića)  i  hroničnoj  formi  
(preponski bol).
Spoljašnje  povrede  izazvane  su  delovanjem  
spoljašne  sredine  i  češće  su  od  unutrašnjih.  
Javljaju  se  većinom  prilikom  direktnih  i  
indirektnih mehaničkih dejstava, koja u lakšim  
slučajevima oštećuje kožu i podkožno tkivo, a u  
težim i ostale organe u unutrašnjosti tela.
U odnosu na očuvanost kože, povrede mogu  
biti  otvorene  i  zatvorene.  Teže  su  otvorene  
povrede,  kako  zbog  mogućnosti  obilnog  
krvavljenja,  tako  i  zbog  česte  bakterijske  
infekcije.
Najčešći  uzrok  povređivanja  u  sportu  su  
direktne  ili  indirektne  mehaničke  sile.  Od  
ostalih  uzroka  nešto  češće  se  javljaju  još  
termička i hemijska sredstva.
Faktori  koji  doprinose  češćem  povređivanju  
veoma su različiti i mogu se podeliti na one  
kojima je doprineo sam sportista u trenucima  
zamora, odsustva motivacije, nepažnje, straha,  
loše  tehničko  taktičke  obučenosti  i  dr.,  i  na  
faktore spoljne sredine, kao što su gruba igra  
protivnika,  neodgovarajuća  sportska  oprema,  loši  sportski  tereni  i  nepovoljni  klimatski  
uslovi.
POVREDE KOŽE I POTKOŽNOG TKIVA
Nagnječenja  su  zatvorene  povrede  kože  i  
potkožnog  tkiva.  Nastaje  dejstvom  tupe  sile,  
najčešće u predelu ekstremiteta, ali i na drugim  
delovima tela. Zbog prskanja kapilara na mestu  
povrede pojavljuje se modrica i otok.
Povreda nije teška.
Prva pomoć sastoji se u hlađenju povređenog  
mesta neposredno iza povređivanja.
Oguljotine  prouzrokuje  grubo  trenje  kože  o  
odeću protivnika ili o tle pri padu. Skidanjem  
površnog sloja kože nastaje bol, pečenje i lako  
kapilarno krvavljenje.
Povreda spada u lake povrede.
Pri  pružanju  prve  pomoći  oguljotinu  treba  
očistiti,  isprati  tekućom  hladnom  vodom  i  
previti.  Ako  je  oguljotina  mala,  može  se  
prekriti  raspršivajem  sadržaja  nekog  
dezinfekcionog sredstva.
Ubodne rane nastaju pri povređivanju šiljatim  
predmetima.  Praćene  su  bolom  i  lakim  
krvavljenjem. Ukoliko ne dođe do infekcije, ne  
izazivaju veće smetnje. Međutim, ove rane su  
pogodne  za  infekciju  prouzrokovačima  
tetanusa. Pored moguće infekcije, komplikacije  
mogu  nastati  i  zalamanjem  predmeta  i  
zadržavanjem u vidu stranog dela u dubini kože  
i podkožnog tkiva.
Prva  pomoć  sastoji  se  u  odstranjivanju  
predmeta koje je izazvalo povređivanje, nakon  
čega se povređeni šalje lekaru, gde će primiti  
antitetanusnu  zaštitu.  Zaostalo  strano  telo  
odstranjuje lekar.
Posekotine  su  rane  izazvane  oštrim  
predmetima.  Imaju  pravilne  rezne  površine  i  
ivice, i ukoliko se ne komplikuju zarastaju bez  
većeg  ožiljka.  Pored  bola,  praćene  su  u  
zavisnosti  od  veličine,  manjim  ili  većim  
krvavljenjem.  Moguće  komplikacije  su  
infekcija, najčešće prouzrokovačima gnojenja i  
obilnije krvavljenje. Veće i dublje posekotine  
mogu, pored kože i podkožnog tkiva, da oštete i  
druge tkivne strukture u dubini tela.
Prva  pomoć  se  sastoji  u  zaustavljanju  
krvavljenja  i  sterilnom  previjanju.  Konačno  
19

=== PAGE 20 ===

Pokrajinski zavod za sport Osnove medicine sporta
zdravstveno zbrinjavanje, ako je povreda teža,  
u domenu je lekara, najčešće hirurga, koji će  
zašivanjem  rane  omogućiti  njeno  najbrže  
zarastanje.
Razderotine  su  najteže  povrede  kože  i  
podkožnog tkiva. Nastaju u raznim okolnostima  
nadmetanja u sportu: pri padu, udaru, sudaru sa  
protivnikom  itd.  Površina  dna  i  ivice  
razderotine su nepravilne i u većini slučajeva  
kombinovane su sa nagnječenjem. Krvavljenje  
iz rane uvek postoji; nekad je i vrlo obilno.
Prva pomoć sastoji se u sterilnom previjanju,  
zaustavljanju  krvavljenja  i  upućivanju  
povređenog u zdravstvenu ustanovu, gde će se  
obraditi rana i dati antitetanusna zaštita. Veće i  
dublje  razderotine,  zbog  nemogućnosti  
spontanog  zarastanja,  definitivno  obrađuje  i  
zbrinjava hirurg.
Žuljevi  su  promene  na  koži  koje  nastaju  
trenjem o tvrde predmete.
Postoje dve vrste žuljeva. Prvi nastaju nakon  
jakog  trenja  pojavom  plika  ispunjenog  
bledoružičastim ili krvavim sadržajem. Druga  
vrsta  javlja  se  nakon  dugotrajnog  i  
ponavljajućeg  trenja  i  u  vidu  je  tvrdog  
zadebljanja  kože,  koje  se,  ako  svojom  
veličinom izaziva smetnje, može skalpelom ili  
makazicama bezbolno da odstrani, jer se sastoji  
od izumrlog sloja pokrovnog epitela.
Žulj u vidu mehura, u slučaju prskanja, tretira  
se kao svaka otvorena rana.
Komplikacije otvorenih rana   su infekcija i  
obilno krvavljenje.
Pri  nestručnom  pružanju  prve  pomoći  i  u  
nedostatku  sterilnog  sanitetskog  materijala  
često  nastaju  infekcije,  najčešće  
prouzrokovačima  gnojenja,  koje  se  lako  
prepoznaju po sledećim znacima: pojavom sve  
jačeg  bola,  naročito  na  pritisak,  otokom,  
crvenilom i toplotom na mestu rane i oko nje.
Infekcija  ili  zapaljenje  znatno  produžava  
zarastanje rane, a nakon zalečenja ostaje ožiljak  
manje vrednog tkiva, bez elastičnih vlakana.
Sprečavanje  pojava  infekcije  sastoji  se  u  
pravilnom  pružanju  prve  pomoći,  koja  
podrazumeva sledeće:Ranu učiniti pristupačnom za obradu  
(odstraniti odeću ili obuću i druge predmete  
koji smetaju),
Očistiti ranu od  prljavštine (po mogućstvu  
tekućom hladnom vodom)
Pokrivanjem rane I zavojem, sterilnom  
gazom ili ispeglanom maramicom i  
previjanje.
U slučaju većeg povređivanja upućivanje  
povređenog lekaru.
Obilno krvavljenje je teška komplikacija zbog  
preteće opasnosti većeg poremećaja krvotoka,  
usled smanjenja količine krvi u krvnim žilama.  
Opasnosti po život postoje od momenta kada se  
izgubi više od 1/3 krvi. Tada se bitno smanjuje  
minutni  volumen  cirkulacije  i  opada  krvni  
pritisak. Prokrvljenost organa, posebno CNS, je  
ispod  fiziološkog  minimuma,  što  uslovljava  
poremećaj  unutarćelijskih  razmena.  Krajnja  
posledica  ovoga  stanja  je  šok  i,  ako  se  ne  
interveniše, smrt.
Krvavljenje  može  biti  arterijsko,  vensko  i  
kapilarno. Obilnije je i jače iz arterijskih krvnih  
sudova,  jer  krv  u  njima  cirkuliše  pod  višim  
pritiskom, pa u slučaju ozlede većeg suda, krv  
ističe u mlazu. Vensko krvavljenje prepoznaje  
se po isticanju krvi na mahove, pojačava se u  
periodu  istiskivanja  krvi  iz  srca.  Kapilarno  
krvavljenje  je  lako  krvavljenje  nakon  
povređivanja  površnog  sloja  kože  i  spontano  
prestaje posle nekoliko minuta.
Oštećenjem  krvnih  sudova  pri  otvorenim  
ranama nastaje spoljašnje krvavljenje za razliku  
od unutrašnjeg, kada su povređeni krvni sudovi  
grdune i trbušne duplje.
Zaustavljanju krvavljenja, da bi se izbegle teže  
posledice,  treba  pristupiti  odmah  nakon  
povređivanja,  bilo  u  vidu  samopomoći  ili  u  
vidu pomoći drugoga lica.
Ako to situacija dozvoljava, najbolje je da se  
krvavljenje  zaustavi  sterilnim  sanitetskim  
materijalom.  Međutim,  ukoliko je krvavljenje  
obilno, treba ga zaustaviti što hitnije pomoću  
improvizovanih sredstava koja se nađu u blizini  
(marama, delovi odeće itd.).
Najjednostavniji  način  zaustavljanja  
krvavljenja  je pritisak  prstom.  Primenjuje se,  
najčešće  samo  privremeno,  u  slučaju  jakog  
krvavljenja  i  u  nedostatku  drugih  sredstava.  
20

=== PAGE 21 ===

Pokrajinski zavod za sport Osnove medicine sporta
Iznad  ili  ispod  rane,  u  zavisnosti  da  li  je  
arterijsko ili vensko krvavljenje, treba pritisnuti  
prstom,  najčešće   palcem,  tek  toliko  da  
krvavljenje prestane,  a potom nastojati  da se  
ovaj  način  zaustavljanja  zameni  nekim  
pogodnijim načinom.
Bolji  način  zaustavljanja  krvavljenja  je  
postavljanje kompresivnog zavoja na ranu. Ono  
se  izvodi  na  sledeći  način:  I  zavoj,  tampon  
sterilne gaze ili zamotuljak poveske, postavi se  
na ranu, odnosno u okolini oštećenog krvnog  
suda, zatim se preko tampona omota okolina  
povređenog  dela  tela  zavojem  toliko  da  
komprimuje (pritisne) krvni sud i zaustavi ili  
umanji u njemu protok krvi.
Prilikom postavljanja ovog zavoja treba voditi  
računa  da  se  ne  stegne  suviše,  jer  bi  u  tom  
slučaju  bila  poremećena  cirkulacija  krvi  u  
delove tela ispod mesta povrede, pa bi postojala  
mogućnost  oštećenja  tkiva  u  ovom  predelu  
usled  nedostatka  ishrane  i  smanjenog  priliva  
kiseonika. Smptomi ovoga stanja prepoznaju se  
nakon izvesnog vremena po modrilu i utrnulosti  
u delu tela ispod zavoja. Ako primetimo ove  
znake zavoj treba popustiti.
Zaustavljanjem  krvavljenja  pružena  je  
odgovarajuća prva pomoć i sprečen dalji odliv  
krvi.  Svi  drugi  postupci  u  cilju  konačnog  
zbrinjavanja  povrede,  odnosno  oštećenog  
krvnog suda, spadaju u domen lekara.
POVREDE SISTEMA ORGANA ZA  
KRETANJE
U ove povrede spadaju:
povrede mišića i tetiva
povrede zglobova
povrede kostiju
Povrede  mišića  i  tetiva  mogu  biti  izazvane  
spoljašnjom mehaničkom silom ili nastaju kao  
posledica  sopstvene  mišićne  kontrakcije  pri  
preteranom opterećenju.
U odnosu na težinu ili stepen oštećenja, ove  
povrede se dele na lake i teške.
Među lakše povrede spada, nastalo snažnom  
mišićnom  kontrakcijom  zamorenog  ili  
nedovoljno  zagrejanog  mišića.  Povreda  je  
praćena jakim bolom, a ponekad i potpunom  
ukrućenošću mišića.Leči  se mirovanjem  i izbegavanjem pokreta  
koji izaziva bol.
U  laku  povredu  spada  i  grč  mišića,  česta  
povreda u momentu velike zamorenosti mišića.  
Na učestalije grčeve deluju i klimatski uslovi -  
hladno ili veoma toplo vreme. Najčešće grčevi  
zahvataju mišiće lista.
Pojava  grčeva  mišića  objašnjava  se  
poremećajem prometa soli (gubitak soli) i vode,  
kao i poremećajem krvotoka.
Prva pomoć sastoji se u pritisku dlanom na  
zgrčeni mišić i laganom istezanju mišića.
Dejstvom mehaničke sile na mišić može doći  
do  nagnječenja  (uboja)  ili  prekida  izvesnog  
broja mišićnih vlakana. Istovremeno povređuju  
se  i  krvni  sudovi,  živci  i  ovojnice  mišićnih  
snopova ili glavnog omotača mišića.
Delimično ili potpuno kidanje mišića je teška  
povreda, jedna od najtežih u sportu. Praćena je  
velikim bolom i deformacijom mišića u vidu  
udubljenja, a kasnije zbog izliva krvi javlja se  
veliki podliv i otok.
Prva  pomoć  sastoji  se  u  hlađenju,  radi  
sprečavanja  većeg krvnog izliva,  postavljanju  
kompresivnog zavoja i imobilizaciji.
U slučaju većeg oštećenja ili potpunog prekida  
mišića potrebna je hirurška intervencija.
Trajanje oporavka kod povreda mišića zavisi  
od težine povrede. Pre ponovnog uključivanja u  
trenažni  proces,  zbog  znatnih  atrofičnih  
promena  na  povređenom  mišiću,  potreban  je  
prethodni rehabilitacioni postupak.
Povrede  mišićnih  omotača  najčešće  se  
dešavaju pri  snažnim  udarima  po istegnutom  
mišiću. Kroz nastali defekt, pri naporu, prolazi  
mišićna masa stvarajući mišićnu kilu.
Bolovi  kod  ove  povrede  nisu  tako  jaki.  
Takmičarska aktivnost, uz lake smetnje, često  
je moguća.
Prva pomoć se sastoji u hlađenju i pritisku na  
mesto  gde  se  kila  pojavljuje.  Konačno  
zbrinjavanje,  u  slučaju  većeg  oštećenja,  
moguće je samo operativnim putem.
Povrede tetiva nastaju pod sličnim uslovima  
kao  i  povrede  mišića.  Povredom  mogu  biti  
zahvaćeni sledeći delovi tetive: mesto gde se  
mišićna vlakna nastavljaju tetivnim vlaknima,  
21

=== PAGE 22 ===

Pokrajinski zavod za sport Osnove medicine sporta
izolovane  povrede  tela  tetive  i  povrede  u  
predelu tetivnog pripoja za kost.
Povreda  na  mestu  mišićno-tetivnog  prelaza  
sastoji se od delimičnog ili potpunog prekida  
spoja  mišićnih  vlakana  i  vezivno-tetivnih  
vlakana.
Izolovane povrede tela tetiva izazivaju potpun  
ili samo delimičan prekid kontinuiteta tetivnih  
vlakana.
Mesto  pripoja  tetive  za  kost  je  u  vidu  
lepezastog  grananja  vezivnih  vlakana  u  
pokosnici i koštanom tkivu. Povrede u ovom  
predelu,  uzrokovane  snažnim  istezanjem,  
nazivaju se  e n t e z i t i m a    i dosta su česte u  
sportu,  za  razliku  od  povreda  ostalih  delova  
tetive.  Opisani  su  mnogi  tipični  sportski  
enteziti: teniski lakat, kopljaški lakat, bokserska  
šaka, preponski bol i dr.
Sve  povrede  tetiva  manifestuju  se  jakim  
bolom u momentu nastanka i manjim ili većim  
poremećajem funkcije odgovarajućeg mišića.
Lečenje se sastoji u mirovanju, imobilizaciji i  
hirurškom zahvatu u slučaju većeg ili potpunog  
kidanja tetivnih vlakana.Kod sportista sa dugim  
sportskim  stažom  česte  su  hronične  povrede  
tela  tetive  prouzrokovane  učestalim  
povređivanjem.  Najčešće  ovom  povredom  
pogođena je ahilova tetiva.
Znaci povrede su lak otok i bolna osetljivost,  
naročito na pritisak. Pipanjem tetive često se  
može ustanoviti postojanje zrnastih ili čvorastih  
zadebljanja nastalih taloženjem krečnih soli u  
okolini povređenog mesta.
Lečenje povrede obavezno preuzima lekar.
Povrede  tetivnih  ovojnica  nastaju  posle  
udarca,  pritiska  ruba  obuće  ili  bandažnog  
zavoja  u  predelu  tetive  iznad  mesta  njenog  
koštanog  pripoja.  Povreda  je  praćena  
zapalenjem  okoline  regije  i  pojavom  lakog  
otoka, bola, smetnji pri kretanju, a na pritisak  
bolnog  mesta  dobija  se  utisak  kao  kada  se  
pritiska  suv  sneg  (krepitacije).  Najčešća  
lokalizacija  ove  povrede  je u predelu  zgloba  
ručja, ahilove tetive i zgloba ramena.
Povređenog leči lekar.
Povrede sluznih kesa (bursi) na mestima gde  
postoji trenje među  tkivima,  čija tečnost-sluz  
olakšava  ovo  trenje,  nastaje  najčešće  posle  direktnog udarca, nakon čega dolazi do obilnog  
lučenja sluzi i krvi unutar sluzne kese.
Znaci  povrede  su  otok  povređene  regije  i  
smetnje  pri  kretanju.  Bol  se  javlja  samo  u  
momentu povređivanja, kasnije ili ne postoji ili  
je slab.
Najčešće mesto povrede je koleno, u predelu  
čašice, skočni zglob i zadnja strana lakatnog  
zgloba.
Prva pomoć sastoji se u hlađenju (stavljanju  
leda  na  povređeno  mesto)  i  postavljanju  
kompresivnog zavoja. Kasnije, ako se povreda  
spontano ne povuče, dolazi u obzir operativno  
lečenje.
Povrede  zglobova  i  njihovih  mekih  delova,  
zglobne  čaure  i  ligamenata,  dosta  su  česte.  
Uzrok povreda su direktni udarci u zglob ili sile  
istezanja.
Direktni udarci izazivaju kontuzione povrede,  
koje su praćene bolom i otokom zgloba, zbog  
izliva  krvne  plazme  ili  krvi  iz  povređenih  
krvnih sudova, u zglob ili oko njega.
Povrede  nastale  istezanjem,  u  odnosu  na  
veličinu  oštećenja,  dele  se  na  uganuća  i  
iščašenja.
Uganuća su povrede u kojima sile istezanja  
pomeraju  zglobne  površine  preko  fizioloških  
granica,  pri  čemu  nastaje  manje  ili  veće  
oštećenje  zglobne  čaure  i  ligamenata.  
Prestankom  dejstva  sile  istezanja  zglobne  
površine se same vraćaju u prvobitno stanje.
Povreda  je  bolna,  praćena  otokom,  a  u  
najtežim slučajevima kidanjem zglobne čaure i  
delimičnim ili potpunim prekidom ligamenata.  
Pokretljivost u zglobu je otežana ili nemoguća i  
veoma bolna.
Prva pomoć se sastoji u hlađenju, postavljanju  
kompresivnog zavoja, imobilizaciji i transportu.
Povreda  meniskusa  takođe  je  posledica  
uganuća,  kada  se  polumesečaste  tvorevine  u  
zglobu kolena  nađu u poziciji  da  ih zglobne  
površine  prignječe  pri  nefiziološkom  
pokretanju.
Iščašenje je najteža povreda zgloba. Za razliku  
od  uganuća,  ovde  se  zglobne  površine,  po  
prestanku dejstva sila koje su ih pomerale, ne  
vraćaju  u  prvobitni  položaj.  Okrajci  kosti  
22

=== PAGE 23 ===

Pokrajinski zavod za sport Osnove medicine sporta
probijaju zglobnu čauru i znatno se udaljavaju  
od  svog  prvobitnog  ležišta,  pri  čemu  se  
povređuju ostali meki delovi zgloba.
Iščašenjem je najčešće pogođeno rame, jedan  
od najpokretljivijih zglobova.
Povreda  je  praćena  jakim  bolom,  
deformacijom  zgloba  i  totalnim  prestankom  
funkcije.
Prva  pomoć  se  sastoji  u  imobilizaciji  i  
transportu  povređenog  na  dalje  zbrinjavanje.  
Konačno  izlečenje  nestaje najčešće  tek  posle  
operativnog zahvata.
Iščašenje  kičmenih  pršljenova  je  često  
komplikovano sa oštećenjem kičmene moždine,  
zbog čega se svrstava u veoma tešku sportsku  
povredu, najčešće fatalnu po dalju takmičarsku  
aktivnost. Razlog za istovremeno povređivanje  
i međupršljenskih zglobova i kičmene moždine  
je njihova bliska anatomska veza.
Iščašenje  nastaje  dejstvom  sila  uvrtanja  ili  
pravolinijskog  istezanja  koje  kidaju  zaštitne  
ligamente i zglobnu čauru. Pod dejstvom istih  
sila  kičmeni  pršljenovi  povlače  za  sobom  ili  
pritiskaju, (u zavisnosti od smera kretanja sila),  
kičmenu  moždinu  i  na  taj  način  je  oštećuju.  
Povreda  je  praćena  bolom  i  oduzetošću  
muskulature u koje prodiru živci čija je veza sa  
kičmenom moždinom ispod mesta povrede.
Pružanje prve pomoći  ovde je od izuzetnog  
značaja.  Lošom  procenom  povrede  i  grubim  
pomeranjem  kičme  pri  ukazivanju  pomoći,  
povreda  se  može  jako  pogoršati,  čak  do  
neželjenog ishoda. Najbolje je, ako se ustanovi  
ili  sumnja  na  ovu  povredu,  da  povređenom  
pristupi više osoba. Podvlačenjem ruku ispod  
kičmenog  stuba  povređenog  treba  u  
vodoravnom  položaju,  sa  lako  istegnutom  
kičmom,  pažljivo  podići  i  položiti  na  ravnu  
podlogu,  i  u  tom  položaju  transportovati  
odgovarajućim  prevoznim  sredstvom  do  
bolnice.  Ostali  vidovi  pomoći  najčešće  nisu  
potrebni.
Prelomi  kostiju  -  Spadaju  među  najteže  
povrede u sportu. Nastaju dejstvom direktne ili  
indirektne  sile.  U  sportu  su  češći  prelozi  
izazvani dejstvom indirektnih sila, pri naglom  
savijanju ili uvrtanju kosti.
Prelomi mogu biti potpuni i nepotpuni, kao i  
otvoreni  ili  zatvoreni.  Nepotpuni  prelomi  spadaju među lakše prelome. Okrajci prelomnih  
površina  ostaju  u  neposrednoj  blizini,  a  
pokosnica  delom  ostaje  netaknuta,  te  je  
dovođenje  (nameštanje)  kosti  u  normalan  
položaj lakše, a zarastanje brže.
Potpuni  prelomi  teži  su  iz  razloga  što  se  
prelomne  površine,  pod  uticajem  skraćenja  
mišića,  pomeraju  i oštrim  ivicama  povređuju  
okolna meka tkiva. U slučaju probijanja kože i  
potkožnog tkiva nastaju otvoreni prelomi.
Pored žestokog bola prelomi se prepoznaju i  
po  otoku,  deformaciji,  obilnom  krvavljenju  
(ako  je  povreda  otvorena)  i  funkcionalnoj  
nemoći.
Prva  pomoć  se  sastoji  u  previjanju,  
postavljanju  privremene  imobilizacije  i  
transportu u veću zdravstvenu ustanovu, gde će  
se  preduzeti  mere  za  konačno  zbrinjavanje.  
Lečenje  težih  preloma  je  dugotrajno  i,  usled  
obavezne  imobilizacije,  praćeno  je  znatnom  
atrofijom  mišića.  Da  bi  se  ove  atrofične  
promene u nekoliko smanjile, dobro je ako se  
mišići  imobilisanog  ekstremiteta  što  češće  
kontrahuju.
Prelomi, kao i druge teške povrede, često su  
praćene  pojavom  ŠOKA,  teškog  stanja  
praćenog  opadanjem  sposobnosti  svih  
organskih  sistema.  Nastaje  kao  posledica  
iscrpljenja  funkcije  CNS  usled  jakog  bola  i  
slabljenja njegove uloge regulatora rada ostalih  
organa. Zbog opadanja tonusa krvnih sudova  
pada  krvni  pritisak,  opada  minutni  volumen  
cirkulacije  i  pojavljuju  se  opšte  smetnje  u  
krvotoku. Nedovoljan priliv hrane i kiseonika u  
tkivo  i  ćelije  neposredno  remeti  njihove  
aktivnosti.
Znaci šoka su dezorijentisanost, smušenost i  
teško  uspostavljanje  kontakta  sa  povređenim.  
Produbljivanjem  šoka  javlja  se  i  besvesno  
stanje.  Objektivno  se  vidi  bledilo  kože  
prekriveno lepljivim hladnim znojem, puls je  
ubrzan i mek, arterijski krvni pritisak opada.
Prevencija šoka sastoji se u smanjenju bola,  
najbolje imobilizacijom.
Imobilizacija je dovođenje povređenih delova  
tela  u  nepokretan  položaj.  Obavezno  se  
imobilišu kosti  zajedno sa dva susedna zgloba,  
kako  bi  se  pomeranje  u  predelu  povrede  
apsolutno isključilo.
23

=== PAGE 24 ===

Pokrajinski zavod za sport Osnove medicine sporta
Imobilizacija  se  postiže  standardnim  i  
improvizovanim  sredstvima.  Stadardno  
sredstvo  je  npr.  Kramerova  šina,  dok  se  za  
improvizovanu  imobilizaciju  mogu  koristiti  
letve,  kartoni,  novine,  marame,  delovi  odeće  
itd. 
Imobilizacija  može  biti  privremena  i  stalna.  
Privremena se postavlja odmah nakon povrede i  
nosi  se  do  konačne  obrade  ozlede,  kada  se  
postavlja trajna imobilizacija.
POVREDE GLAVE I VRATA
Povrede glave dosta su česte u sportu, naročito  
u borilačkim sportovima.
Na težinu ovih povreda znatno utiče činjenica  
da je CNS smešten u lobanji. Svaki teži udarac  
po glavi praćen je i oštećenjem mozga, bilo u  
vidu potresa ili još težeg oštećenja sa pojavom  
otoka i krvavljenja u mozgu. Kako je mozak  
smešten  u  koštanom  oklopu  lobanje,  otok  i  
krvavljenje većih  razmera  dovode do porasta  
pritiska u lobanji, koji se prenosi na moždanu  
masu, a ova nema gde da se pomera, osim male  
mogućnosti  utiskivanja  produžene  moždine  u  
veliki lobanjski otvor kroz koji prolazi kičmena  
moždina. Kako su u ovom delu mozga smešteni  
centri  važnih  funkcija  disanja  i  krvotoka  -  
njegovim  zaglavljivanjem  u  pomenuti  otvor  
nastaju smetnje u disanju i krvotoku, koje mogu  
biti takve da su neposredni uzrok smrti.
Teže  povrede  mozga  uvek  su  praćene  
gubitkom svesti.
Prva  pomoć  se  sastoji  u  obazrivom  
postavljanju  povređenog  u  ležeći  položaj,  na  
ravnoj  podlozi,  i  što  hitnijem  transportu  do  
bolnice.
Isti  oprez  pri  pružanju  prve  pomoći  i  
transportu treba da bude i sa licima povređene  
kičme  i  kičmene  moždine.  Svako  pomeranje  
kičme  lošim  zahvatom  još  više  oštećuje  
kičmenu moždinu.
Povrede ostalih delova glave i vrata mogu biti  
različite  po  težini.  Povrede  u  predelu  lica  
zahtevaju  uvek  pravovremeno  i  stručno  
zbrinjavanje,  kako  bi  se  sprečila  mogućnost  
infekcije i kasnijeg stvaranja ružnog ožiljka.
Povrede oka, uha, nosa i usne šupljine, ako su  
teže,  obavezno  podležu  lekarskom  
zbrinjavanju.Prva pomoć sastoji se od: ispiranja oka, ako je  
oštećenje  izazvano  hemikalijama,  
odstranjivanja  predmeta  iz  usnog,  nosnog  i  
ušnog otvora, pod uslovom da se mogu lako  
izvaditi, i postavljanja prvog zavoja.
Teže  povrede  u predelu  vrata  mogu  oštetiti  
krvne  sudove,  disajne   puteve  i  sprovodne  
organe sistema za varenje.
POVREDE UNUTRAŠNJIH ORGANA
Ove povrede se ređe sreću u sportu. Javljaju se  
u  automobilizmu,  alpinizmu,  biciklizmu,  
zimskim  sportovima,  boksu  i  dr.  Povredom  
mogu  biti  oštećeni  organi  grudne  i  trbušne  
duplje.  Najčešće  to  su  veoma  teške  povrede  
opasne po život.
Prva  pomoć  se  sastoji  u  što  hitnijem  
prenošenju  povređenog  u  bolnicu,  a  tog  
trenutka, osim pokušaja oživljavanja (ako je to  
potrebno), retko šta drugo može da se učini na  
terenu.
POVREDE IZAZVANE TOPLOTOM retke  
su u sportu.
Među ove povrede spadaju opekotine, toplotni  
udar i sunčanica.
Opekotine - su izazvane vrelim predmetima,  
plamenom,  vrelim  vazduhom,  ključalom  
vodom, a u sportu mogu nastati prilikom udesa  
u  sportskom  automobilizmu  i  u  incidentnim  
situacijama.
Težina povrede od opekotine zavisi od stepena  
opečenosti i zahvaćene površine. Ako je velika  
površina tela opečena (iznad 40%) bez obzira  
na stepen, uvek postoji opasnost po život, zbog  
znatnog  gubitka  soli  i  vode  kroz  opečene  
površine.
Procena površine tela zahvaćena opekotinama  
vrši se pomoću dva pravila: pravilom dvojke i  
pravilom  devetke.  Prvo  pravilo  nastalo  je  iz  
činjenice da raširena šaka pokriva 2% površine  
tela, a drugo, iz saznanja da pojedini delovi tela  
- glava i vrat, leđa, jedna ruka ili nadkolenica -  
predstavljaju 9% površine tela.
Opekotine se po težini dele na 4 stepena. u  
svakom  od  njih  postoji  bol,  otok,  crvenilo  i  
toplota. Kod drugog stepena pojavljuje se još i  
plikovi  ispunjeni  mutnom  tečnošću,  a  kod  
trećeg  plikovi  ispunjeni  krvavim  sadržajem.  
24

=== PAGE 25 ===

Pokrajinski zavod za sport Osnove medicine sporta
Četvrti  stepen  opečenosti  je  ugljenisanje  
opečenog dela.
Opekotine  su,  ako  su  teške,  često  praćene  
šokom.
Prva  pomoć  se  sastoji  u  hlađenju  rane  
tekućom  hladnom  vodom  i  stavljanjem  
specijalnog zavoja za opekotine.
Toplotni udar se javlja za vreme takmičenja u  
uslovima visoke spoljašne temperature i velike  
vlažnosti  vazduha,  kao  posledica  iscrpljenja  
funkcije znojnih žlezda.
Simptomi  toplotnog  udara  su:  opšta  telesna  
slabost, crvenilo kože glave i vrata, vrtoglavica,  
pulsirajuća  glavobolja,  ubrzano  i  površno  
disanje,  ubrzan  puls  i  povišena  telesna  
temperatura.
Prva  pomoć  se  sastoji  u  odvođenju  
povređenog  u  hladniju  prostoriju  i  
rashlađivanjem  (prskanjem  vodom  ili  
mahanjem novinama, peškirom i dr.).
Sunčanica  nastaje  kao  posledica  otoka  
moždanih ovojnica posle dugotrajnog izlaganja  
tela, posebno glave, toplim sunčevim zracima.  
Češće od sunčanice oboljevaju osobe bez kose.  
Sportisti  (maratonci  i  biciklisti)  za  vreme  
takmičenja  pri  jakoj  žezi  treba  obavezno  da  
nose kape na glavi.
Prva  pomoć  se  sastoji  u  odvođenju  
povređenog  u  hlad,  rashlađivanje  hladnim  
oblozima glave i tela i davanju dosta tečnosti.
Smrzotine i smrzavanje
Izlaganje  organizma  niskoj  temperaturi  u  
relativno  dužem  vremenu  mogu  nastati  
smrzotine i smrzavanje. U prvom slučaju radi  
se  o  lokalnim  promrzlinama,  a  u  drugom  o  
totalnom smrzavanju.
Kod  sportista  ove  povrede  mogu  nastati  u  
zimskim  sportorima i alpinizmu.
Smrzotine  najčešće  nastaju  na  otkrivenim  
delovima tela.
Razlikuju se četiri stepena smrzotina.
Znaci I stepena su crvenilo kože, otok i bol.  
Kod  II  stepena,  pored  znakova  kao  i  kod  I  
stepena, postoje i plikovi ispunjeni zamučenim  
ili krvavim sadržajem. Kod III stepena nastaje  
izumiranje  kože  i  potkožnog  tkiva.  Kod  IV  stepena  dolazi  do  potpunog  smrzavanja  dela  
tela, koji se može odlomiti.
Prva  pomoć  se  sastoji  u  postepenom  
zagrevanju  tela  vrućim  napitkom  u  
prostorijama koje nisu tople, ili se prmrzli deo  
tela  drži  u  hladnoj  vodi  (oko  70  C)  ako  su  
prostorije  tople.  Naglije  izlaganje  promrzline  
toploti  je  vrlo  neprijatno  zbog  nesklada  u  
mogućnosti dopremanja kiseonika kroz sužene  
krvne sudove promrzle regije i potreba za njim.
Smrzavanje  -  je  najčešće  među  zalutalim  
alpinistima  u  snežnoj  pustinji.  Smrt  
smrzavanjem opisuje se kao "lepa bela smrt" iz  
razloga što unesrećeni nakon dugotrajnog bola  
izazvanog hladnoćom i zamorom, pred smrt u  
stanju pomućene svesti oseti prijatnu lagodnost  
i blaženstvo, praćeno snoviđenjima. Do ovoga  
dolazi usled popuštanja tonusa krvnih sudova,  
nakon  totalnog  iscrpljenja,  i  naviranja  tople  
krvi iz dubine tela na periferiju, koju povređeni  
doživljava na opisani način.
OSNOVNA PRAVILA PRUŽANJA  
PRVE POMOĆI
Prva pomoć je zbrinjavanje povređene osobe  
neposredno posle povređivanja. Ona se pruža u  
vidu samopomoći ili pomoći drugoga lica.
U postupku pružanja prve pomoći osnovno je  
dobro se orijentisati o težini povrede i izabrati  
najbolji način izvođenja pomoći, kao i sačuvati  
prisustvo duha i ne dozvoliti nastanak panike.
Povrede  nastale  za  vreme  treninga  i  
takmičenja najčešće se odnose na povrede kože  
i potkožnog tkiva i povrede pribora organa za  
kretanje. Prva pomoć kod ovih povreda treba da  
spreči  veće  krvavljenje  i  stvaranje  krvnih  
podliva,  ublaži  bol  i  onemogući  dalje  
povređivanje. U tom cilju pristupa se:
hlađenju
postavljanju kompresivnih zavoja
imobilizaciji
transportu i
mirovanju.
Pružanje  pomoći  u  blažim  slučajevima  
olakšano je saradnjom povređenog koji pomaže  
pri utvrđivanju vrste i težine povrede.
Najteže je pružiti prvu pomoć povređenima u  
besvesnom stanju, sa znacima prividne smrti,  
25

=== PAGE 26 ===

Pokrajinski zavod za sport Osnove medicine sporta
pogotovu  u  slučajevima  ako  nismo  očevici  
povređivanja.
Tada  se  prvo  primenjuje  oživljavanje,  
najčešće  pomoću  veštačkog  disanja  i  masaže  
srca.
Veštačko disanje  primenjuje se u slučajevima  
kada povređeni još daje znake života. Izvodi se  
metodom usta na usta, ili usta na nos i ručnom  
metodom.
Pre  nego  što  se  pristupi  veštačkom  disanju  
treba proveriti prohodnost disajnih puteva i po  
potrebi  očistiti  ih.  Jezik  povređenog  treba  
izvući iz usta da ne bi zapao u ždrelo i zatvorio  
disajne puteve.
Veštačko disanje po principu usta na usta, ili  
usta na nos je najefikasnije. Spasilac zabacuje  
glavu  povređenog  unazad  i  jednom  rukom  
fiksira  donju  vilicu,  a  drugom  teme  i  kroz  
otvorena usta uduvava vazduh iz svojih pluća u  
pluća povređenog. Nakon uduvavanja odmiče  
se  i  ponovo  duboko  udahne  vazduh  da  bi  
izvršio sledeći pokušaj. Broj ovakvih pokušaja  
je oko 20 u minuti.
Ako se vazduh uduvava kroz nos onda usta  
moraju biti zatvorena.
Sa  veštačkim  disanjem  prestaje  se  kada  se  
povređeni potpuno povrati.
Ovaj metod treba uvek primenjivati, osim u  
slučaju sumnje da bi se strana tela u disajnim  
putevima  snažnim  uduvavanjem  mogla  
pomeriti naniže i tako još više suziti prohodnost  
disajnih puteva.
Ručna  metoda  manje  je  efikasna  i  dosta  
komplikovana, pa se stoga i manje primenjuje.
Masaža srca primenjuje se u slučaju akutnog  
(naglog) popuštanja srca. Sa njom se mora što  
hitnije početi, jer već posle 2-3 minute nastaju  
nepovratne promene na CNS.
Izvodi  se  na  sledeći  način:  spasilac  stavlja  
dlan ispružene ruke na grudnu kost u visini sise  
i preko njega postavlja dlan druge ruke. Zatim  
otsečno  i  snažno  pritiska  grudnu  kost.  Posle  
opuštanja sledi sledeći pokušaj. Broj pokušaja  
iznosi oko 80/min.
Kako  se  istovremeno  primenjuje  i  veštačko  
disanje,to  se  čini  tako  da  posle  svakih  15  kompresija  grude  kosti,  prelazi  na  dva  
izvođenje akta veštačkog disanja .
PREVENCIJA SPORTSKIH  
POVREDA
Stara je izreka da je bolje sprečiti nego lečiti, i  
ona  svakako  važi  i  onda  kada  su  u  pitanju  
povrede u sportu.
Sprečavanje  ili  prevencija  povređivanja  u  
sportu  sastoji  se  u  pokušaju  otklanjanja  
poznatih faktora koji doprinose povređivanju.
Kako je već opisano, ovi faktori se dele na one  
za  koje  je  kriv  sam  sportista,  odnosno  na  
unutrašnje  faktore,  i  na  one  koji  deluju  iz  
spoljašnje sredine.
Prevencija  onih  prvih  sastoji  se u  očuvanju  
dobrog zdravlja, odnosno u odabiranju budućih  
sportista  među  zdravim  i  biološki  otpornim  
kandidatima,  zatim  u  redovnoj  zdravstvenoj  
kontroli  i  preduzimanju  mera  da  se  nastale  
povrede  što  bolje  zaleče.  Kako  se  sportisti  
najčešće  povređuju  kada  su  zamoreni,  u  
preventivne mere spada i pokušaj razvoja što  
višeg  nivoa  opšte  fizičke  spreme  i  tehničko-
taktičke obučenosti.
Poznati  su  slučajevi  sportista  koji  se  retko  
povređuju,  najviše  zbog  toga  što  poseduju  
visoku biološku otpornost, ali i zbog toga što su  
se  pridržavali  svih  higijenskih  principa  
trenažnog procesa u cilju što bolje prevencije  
kasnijih povređivanja.
Prevenciji  povređivanja  sportista  doprinosi  i  
dobra samokontrola u toku takmičenja. Da bi  
ovo  postigao  sportista  mora  da  pristupi  
takmičenju  dobro  pripremljen,  odmoran  i  u  
dovoljnoj meri motivisan na predstojeći nastup.
Prevencija  spoljašnjih  faktora  povređivanja  
sastoji se u obezbeđivanju povoljnih uslova za  
takmičenje,  sprečavaju  grubosti,  nošenju  
odgovarajuće  zaštitne  opreme  i  primeni  
preventivne bandaže, kao i u izgradnji sportskih  
borilišta  prema  usvojenim  higijenskim  
principima,  i  izbegavanju  takmičenja  pri  
nepovoljnim klimatskim uslovima.
26

=== PAGE 27 ===

Pokrajinski zavod za sport Osnove medicine sporta
POREMEĆAJI ZDRAVSTVENOG  
STANJA PROUZROKOVANOG FIZIČKIM  
NAPORIMA
Poremećaj  zdravlja  sportiste  prekomernim  
fizičkim  naprezanjem  je  retka  pojava,  ali  je  
moguća  u  izuzetnim  prilikama  forsiranih  
mišićnih  naprezanja  iznad  fizioloških  
mogućnosti organizma.
Normalne fiziološke mogućnosti organizma u  
pogledu iskorišćavanja energetskih potencijala  
kreću  se  do  granice  od  70%.  Dalje  
opterećivanje,  podsticano  snagom  volje,  
moguće  je  po  cenu  velikog  energetskog  
rashoda.  Smatra  se  da  je  tada  stepen  
iskorišćavanja ukupnih energetskih potencijala  
negde oko 90%. Poslednjih 10% čini rezervu  
organizma,  bazalnu  energiju,  koja  se  čuva  i  
koristi  za  održavanje  vitalnih  funkcija:  
krvotoka,  disanja  i  živčane  aktivnosti.  
Zaduživanje organizma na račun ove energije  
moguće je samo u trenucima borbe za život i uz  
primenu nefizioloških stimulativnih sredstava.
Opterećenje  organizma  preko  granice  
optimalnih mogućnosti u normalnim uslovima  
onemogućeno je regulacionom funkcijom CNS.
Dugotrajno  intenzivno  i  ponavljajuće  
opterećenje  kroz  trenažni  proces  ili  napori  
izazvani  nepredviđenim  okolnostima  (npr.  u  
alpinizmu), mogu iscrpiti organizam do te mere  
da  ga  dovedu  u  stanje  akutnog  zamora,  sa  
znacima  poremećaja  opšteg  zdravstvenog  
stanja.
Znaci  akutnog  zamora  su  sledeći:  osećaj  
malaksalosti i opšte mišićne slabosti, bolovi u  
mišićima,  bezvoljnost,  dezorjentisanost,  
poremećaj  koordinacije,  ubrzanje  frekvencije  
srčanog  rada,  lako  povišenje  telesne  
temperature, gubitak apetita itd.
Akutni  zamor  ne  ostavlja  teže  posledice  
(ukoliko  ne  traje  dugo),  i  za  njegovo  
otklanjanje  dovoljno  je  aktivno  odmaranje.  
Samo  u  težim  slučajevima  potrebna  je  
intervencija lekara.
Teže posledice fizičkih napora po zdravlje, sa  
znacima organskog oštećenja, veoma su retke  
kod zdravih sportista. Međutim, kod sportista  
sa  pritajenim  stanjem  bolesti  napori  u  toku  
sportskih  aktivnosti  mogu  pogoršati  već  postojeće  stanje  i  dovesti  do  neželjenih  
posledica.
Do danas nema jasnog odgovora na pitanje da  
li  postoji  mogućnost  akutnog  popuštanja  
zdravlja  i  smrti  -  među  zdravim  sportistima  
usled  iscrpljenosti  fizikim  naporom.  Većina  
autora smatra da takva mogućnost ne postoji i  
da je u svim slučajevima smrtnog ishoda već  
postojalo  oštećenje  zdravlja,  koje  je  fizičkim  
naporom  samo  dovedeno  u  stanje  akutnog  
popuštanja.
Najčešće je oštećenjem pogođeno srce, organ  
od koga se zahtevaju posebni napori za vreme  
trenažnog  rada.  Znaci  pritajene  bolesti  ne  
moraju  da  se  ispolje  ni  pri  opterećenjima  
umerenog intenziteta, ali se zato ponavljajućim  
vežbanjem  sabiraju  štetni  uticaji,  sve  do  
momenta prelaza oboljenja u ispoljen oblik sa  
jasnim i karakterističnim znacima.
U  literaturi  su opisani  slučajevi  smrti  posle  
infarkta  srca,  najčešće  kod  mladih  sportista  
nedovoljno  ispitanog  zdravstvenog  stanja  ili  
kod  iskusnih  sportista,  koji  su  od  ranije  bili  
poznati  kao  srčani  bolesnici,  ali  su na  svoju  
ruku nastavili sa takmičarskim sportom.
Razloge za nastajanje neželjenih posledica po  
zdravlje  sportista  treba  tražiti  u  propustima  
zdravstvenog i pedagoškog nadzora.
Kod nas  je  zdravstveni  nadzor  sportista  još  
uvek nepotpun, pa se dešava da se bolesti koje  
se  rutinskim  pregledom  ne  mogu  otkriti  -  
previde.  Sportista  se  oceni  kao  zdrav  i  
dozvoljava mu se intenzivno treniranje, što je  
iznad  njegovih  zdravstvenih  i  opštih  fizičko-
funkcionalnih sposobnosti.
Propusti trenera mogu biti dvojaki i odnose se  
na nepravilno vođenje i doziranje treninga, ili  
se  greške  čine  zbog  nedovoljnog  poznavanja  
fizioloških  pokazatelja  napora  koje  trpi  
organizam za vreme trenažnog rada i moguće  
posledice koje iz toga proizilaze. Poznavajući  
ova  stanja  treneri  bi  blagovremeno  uočavali  
znake zamora i sprečili bi njegov dalji razvoj.
Među  stanjima  koja  se  mogu  okarakterisati  
kao  pogoršanje  zdravlja  sportista,  pored  
akutnog  zamora,  spadaju  ortostatički  kolaps,  
zapaljenje mišića i pojava pretreniranosti.
27

=== PAGE 28 ===

Pokrajinski zavod za sport Osnove medicine sporta
Ortostatički kolaps
Ortostatički kolaps ili gravitacioni šok nastaje  
i  kod  zdravih  sportista,  a  manifestuje  se  
kolapsom,  tj. kratkotrajnim gubitkom svesti i  
padanjem sportiste na tle nakon ulaska u cilj  
posle  velikog  naprezanja.  On  je  posledica  
smanjenog  snabdevanja  mozga  krvlju  usled  
nedovoljnog vanjskog priliva krvi u srce i pada  
minutnog  volumena  cirkulacije,  u  momentu  
prestanka  rada  "mišićne  pumpe",  tj.  
kompresivnog i dekompresivnog uticaja mišića  
u  radu  na  venske  krvne  sudove  donjih  
ekstremiteta u koje se sliva krv pod dejstvom  
gravitacionih sila.
Do ove pojave ne dolazi ako sportista posle  
prolaska kroz cilj nastavi sa laganim trčanjem  
do potpunog uspostavljanja normalne regulacije  
tonusa  krvnih  sudova.  Ako  sportista  nije  u  
stanju da  nastavi  sa  trčanjem,  onda  treba  da  
legne na leđa i podigne noge kako bi se što više  
krvi slilo u mozak, jer je glava postavljena u  
poziciju najniže tačke.
Zapaljenje mišića
Zapaljenje mišića je bolan osećaj u mišićima  
pri kretanju ili pritisku. Nastaje najčešće dan  
posle  treninga  kao  posledica  neadekvatnog  
opterećenja kod početnika ili iskusnih sportista  
ako  su  imali  duži  prekid  aktivnosti.  U  
funkcionalno prilagođenim mišićima  na težak  
rad zadržavaju se štetni produkti metabolizma i  
otežavaju  normalni  protok  krvi.  Istovremeno  
neki  od  ovih  produkata  draži  splet  osetljivih  
živaca,  što  uz  napete  mišiće  u  kojima  je  
poremećena  cirkulacija  izaziva  bolnu  
osetljivost.
Zapaljenje  mišića  nije  najčešći  razlog  za  
prekid  treninga.  Naprotiv,  trening  doprinosi  
poboljšanju  cirkulacije  u  mišićima  i  bržoj  
eliminaciji štetnih materijal.
Pretreniranost
Pretreniranost  je  neplanirano  smanjenje  ili  
stagnacija  radnih  sposobnosti  tokom  dužeg  
vremenskog perioda.
Nastaje kao posledica neusklađenosti između  
trenažnih opterećenja i potrebnog vremena za  
oporovak. Ako posle zamornog treninga usledi  
sledeći bez dovoljno odmora, i to se ponavlja iz  
dana u dan, pojava pretreniranosti je neizbežna.  Ovako loše vođenje treninga danas je retkost,  
pa  je  i  ova  klasična  forma  nastanka  
pretreniranosti retka. To, međutim, ne znači da  
pretreniranosti više nema. Ima je i sada, ali je  
nastajanje ove pojave kao i njeno oporavljanje  
nešto drugačije.
Ranije  opisivana  forma,  sa  alarmantnim  
simptomima  brzog  zamaranja,  razdražljivosti,  
odbojnosti  prema  treningu,  treneru  i  okolini  
danas  se  opisuje  kao  "klasična"  ili  
pretreniranost I tipa, za razliku od II tipa ili  
savremene  pretreniranosti,  u  koje  su  znaci  
znatno oskudniji, a prepoznavanje teže.
Kod oba tipa  pretreniranosti  može  se uočiti  
lako zamaranje, slabljenje sportskih rezultata i  
češće oboljenje.
Najučestaliji  znaci  I  tipa  pretreniranosti  su  
lako zamaranje, razdražljivost, poremećen san,  
gubitak  apetita,  znojenje,  glavobolja,  lupanje  
srca, poremećaj koordinacije pokreta, drhtanje,  
produženo  vreme  oporavka,  unutrašnje  
nespokojstvo  i  dr.  Slika  stanja  u  odnosu  na  
navedene simptome je raznovrsna, kao i stepen  
ispoljavanja.
Ovaj tip pretreniranosti češći je kod sportista  
koji primenjuju vežbe velikog intenziteta, pa se  
stoga najčešće pojavljuje u sportovima snage i  
brzine.  Mladi  sportisti,  zbog  nedovoljne  
pripremljenosti, takođe su često pogođeni ovim  
vidom  pretreniranosti.  U  odnosu  na  II  tip  
pretreniranosti ovaj se ređe javlja.
Drugi tip pretreniranosti teško se prepoznaje.  
Osim  brzog  zamaranja,  (izraženijeg  nego  u  
prethodnom  tipu),  smanjenje  razdražljivosti  i  
simptoma  zajedničkih  za  oba  tipa,  ništa  se  
drugo ne uočava. Vreme  oporavka ovde nije  
produženo,  za  razliku  od  prvog  tipa,  koji  i  
nastaje zbog dugotrajnog poremećaja  procesa  
oporavka.
Ovaj  tip  pretreniranosti  javlja  se  više  kod  
dobro treniranih starijih predstavnika sportova  
izdržljivosti.  Njeno  nastajanje  nije  sasvim  
jasno,  mada  ima  mišljenja  da  započinje  od  
trenutka  maksimalne  razvijenosti  sportske  
forme,  jer  organizam  nije  u  stanju  da  
mnogobrojne  činioce  od  kojih  zavise  visoke  
sposobnosti  održava  mobilnim  kroz  duže  
vreme.  Česti  slučajevi  drastičnog  pada  
sportskih  rezultata  iskusnih  takmičara  na  
28

=== PAGE 29 ===

Pokrajinski zavod za sport Osnove medicine sporta
velikim  takmičenjima  može  se  objasniti  
pretreniranošću II tipa.
Bržoj  pojavi  ovog  tipa  pretreniranosti  
doprinose  dugotrajni  i  monotoni  trening  
velikog obima.
Opšte  stanje  sportiste  sa  znacima  
pretreniranosti  ovoga  tipa  je  dobro.  Sve  
motorne  aktivnosti,  osim  specifičnih  za  
sportsku  granu,  izvode  se  velikim  obimom  i  
intenzitetom,  pa  je  prepoznavanje  
pretreniranosti vrlo teško. Najbolje je da se u  
svim slučajevima brzog zamaranja i opadanja  
sportske forme kod dobro treniranih sportista  
razmišlja o pretreniranosti.
Među  ostalim  faktorima  koji  potpomažu  
nastajanju ovoga stanja spadaju: slabija ishrana,  
nepovoljni  klimatski  uslovi,  konfliktne  
situacije,  gubitak  poverenja  u  trenera,  velika  
opterećenja na takmičenjima, česti porazi i niz  
drugih.
Za sada nije jasno koji fiziološki mehanizmi  
popuštaju za vreme pretreniranosti. Objektivno  
se  teško  šta  može  ustanoviti.  Nalazi  
laboratorijskih i elektrokardiografskih kontrola,  
najčešće  su  u  granicama  normale.  
Najverovatnije  je  da  nastaje  poremećaj  
regulacionog  sistema  CNS  i  endokrinog  
sistema, kao i postepeno iscrpljivanje funkcija  
drugih sistema.
Pretreniranost  je  više  problem  pedagoške  
prakse,  nego  sportsko  medicinski.  Retki  su  
slučajevi  kada  se  u  otklanjanju  ove  pojave  
moraju primeniti lekovi.
Da  bi  se  sprečilo  nastajanje  pretreniranosti  
treba na vreme preventivno delovati i u procesu  
treninga  se  pridržavati  osnovnih  higijenskih  
principa trenažnog rada. Primenom adekvatnih  
opterećenja,  imajući  u vidu svakoga  trenutka  
stvarne  fizičko-funkcionalne  potencijale  
pojedinaca,  a  izbegavajući  mogućnost  
akumulacije  zamora,  veoma  je  teško  dovesti  
sportistu u stanje pretreniranosti.
Ukoliko  do  pretreniranosti  ipak  dođe  treba  
smanjiti  obim trenažnog  rada,  posebno vežbi  
specifičnog  treninga.  Bržem  oporavku  
doprineće  i  promena  sredine,  punovredna  
ishrana,  masaža  i  psihoterapija.  Sportista  ne  
sme da bude tretiran kao bolesnik, već ga treba  ubediti  da  se  radi  o  prolaznom  stanju  lake  
iscrpljenosti.
Oporavak posle pretreniranosti I tipa traje do 2  
nedelje, za razliku od II tipa koji traje mnogo  
duže, ponekad i do godinu dana.
Doping
Pod  dopingom  se  podrazumeva  uzimanje  
farmakoloških  sredstava  ili  fizioloških  
supstanci  u  nefiziološkim  količinama  u  cilju  
povećanja  fizičkih  sposobnosti,  odnosno  
postizanje boljih takmičarskih rezultata.
Korišćenje  doping  sredstava  prema  pisanim  
dokumentima datira od polovine prošlog veka,  
a po predanju upotrebljavali su ih još stari Grci,  
učesnici klasičnih Olimpijskih igara u trećem  
veku pre naše ere.
U  novije vreme  masovna  upotreba  dopinga,  
naročito  među  profesionalnim  sportistima,  
započela je posle 1950-te godine i traje sve do  
70-tih godina, od kada se manje koriste doping  
sredstva  u  užem  smislu,  dok  se  anabolički  
steroidi uzimaju i dalje. Tek od 1975. godine i  
ova sredstva su na zabranjenoj listi.
Danas  je  upotreba  ovih  sredstava  apsolutno  
zabranjena, pre svega zbog teških posledica po  
zdravlje sportiste, a i zbog etičkih razloga, jer  
su dopingovani sportisti u povoljnijem položaju  
kada su u pitanju sportski rezultati.
Mehanizam dejstva klasičnih doping sredstava  
u osnovi se svodi na pomeranje  odbrambene  
barijere  u  CNS,  koja  štiti  sportistu  od  
prekomernog  iscrpljivanja.  Popuštanjem  ove  
barijere sportista, u želji da postigne što bolji  
rezultat, mobiliše sve svoje potencijale i troši  
rezervnu  bazalnu  energiju.  Na  taj  način  
umanjuje  sposobnost  vitalnih  funkcija  
organizma i direktno ugrožava sopstveni život  
iscrpljujući se preko fizioloških granica.
Kao motiv dopinga moglo bi se uzeti pogrešno  
idealizovanje  vrhunskog  rezultata  i  sa  tim  
spojena materijalna dobit. Uživaoci dopinga su  
osobe željne afirmacije, ali istovremeno svesne  
da to u normalnim  okolnostima  ne mogu  da  
ostvare. Najčešće oni su psihički slabe ličnosti,  
podložne pribegavanju sredstava za stimulaciju.
29

=== PAGE 30 ===

Pokrajinski zavod za sport Osnove medicine sporta
Doping  sredstva  u  prvo  vreme  stimulišu  
psihomotorne  funkcije,  koje  pomažu  brže  
odstranjivanje  zamora.  Kod  duže  upotrebe,  
prvobitni efekat ostvaruje se tek posle uzimanja  
znatno veće doze.
Vremenom  između  doping  sredstva  i  
fizioloških  funkcija  uspostavlja  se  čvrsta  
zavisnost  bez  koje  organizam  ne  može  
normalno  da  funkcioniše.  Prijatno,  euforično  
stanje ostvaruje se samo posle uzetog dopinga,  
pa  sportista  počinje  da  ga  uzima  i  mimo  
sportskih motiva. Tada doping već deluje kao  
droga,  sa  izraženim  apstinencijalnim  
30Tabela 3
primeri rezultati nuspojave
Anabolički 
agensiAnabolički androgeni-nandrolon  i stanizol
Nesteroidni agensi-beta-2-agonistiPovećana mišićna sila i snaga Oštećenja jetre
Nasilno,agresivno ponašanje
Nepovratna oštećenja reproduktivnih organa kod 
oba pola
DiureticiFursemid
SpironolaktonKratkoročni gubitak težine
(gubitak vode)Vrtoglavica i nesvestica
Glavobolja
Mučnina
Gubitak koordinacije i ravnote že
Otkazivanje funkcija bubrega i srca
Peptidni 
hormoniHormon rasta(hGH)
EritropoetinRast mišića
Više crvenih krvnih zrnaca, pobolj šanje 
sposobnosti prenosa i korišćenja kiseonikaBolesti srca
Naglašen rast šaka, stopala i kosti lica
Zgrušavanje krvi što dovodi do srčanih udara
StimulansiPseudoefedrin
Amfetamini
Kofein (iznad 12 mikrograma/ml)Povećana aktivacija nervnog sistema
Smanjen osećaj umora
Povećana agresivnostSmanjenje koordinacije
Dehidracija
Gubitak telesne težine
Povišenje telesne temperature
NarkoticiMorfijum
Heroin
PetidinSmanjenje bolova Gubitak ravnoteže
Smanjena koncentracja
Pospanost
Usporeno disanje
Mučnina i povraćanje
Pogoršanje povrede,ako  sportista nastavi da se 
takmiči

=== PAGE 31 ===

Pokrajinski zavod za sport Osnove medicine sporta
sindromom u vreme kada se do droge ne može  
doći.
Uzdržavanje  od  droge  praćeno  je  izraženim  
telesnim  neugodnostima  usled  poremećaja  
vegetativnih  funkcija.  Javljaju  se  znaci  
iscrpljenosti, nemira, bolova u grudima, gubitka  
apetita,  mršavljenja,  pada  odbranbenih  
sposobnosti  organizma  i  neverovatne  
zaokupljenosti da se nabavi droga. U takvom  
stanju  se  ne  biraju  sredstva  da  se  do  droge  
dođe.
Hronična  zloupotreba  droga  vodi  oštećenju  
moždanih  funkcija,  slabljenju  intelekta  i  
demenciji.
Uživaoci  takvog  dopinga  najčešće  su  bili  
predstavnici sportova izdržljivosti.
Primena anaboličkih steroida u sportu novijeg  
je datuma. Masovnija upotreba počela je posle  
1964. godine.
Prvobitni  anabolički  steroidi  bili  su  sličnog  
dejstva  kao  i  prirodni  muški  polni  hormon  
testosteron,  sa  izraženim  uticajem  na  razvoj  
polnih  odlika  i  anaboličkim  svojstvima  
(stimulacija sinteze gradivnih materija). Noviji  
preparati  imaju izraženije  anaboličko  dejstvo,  
zapravo ono koje je i interesantno za primenu u  
sportu.
Dejstvo  anaboličkih  steroida  na  organizam  
sportiste  može  se  podeliti  na  pozitivna  i  
negativna dejstva.
Pozitivno  dejstvo  ispoljava  se  u  porastu  
mišićne mase i snage, osećaju sportiste da se  
teže  zamara,  kao  i  u  uverenju  da  može  
intenzivnije da trenira.
Primena  anaboličkih  steroida  i  visoko  
proteinska  ishrana,  uz  odgovarajući  sadržaj  
trenažnog  rada,  ubrzava  procese  sinteze  
kontraktilnih  belančevinastih  elemenata  u  
skeletnim mišićima. Istovremeno zadržavanjem  
soli  u  mišićima  povećava  se  sadržaj  vode  u  
njima,  što  veoma  pogoduje  metaboličkoj  
aktivnosti  mišićne  ćelije.  Nadalje,  rastu  
glikogenske  rezerve,  kao  i  maksimalna  
potrošnja kiseonika.
Prvi  pozitivni  efekti  javljaju  se  nakon  
višenedeljne  upotrebe  anabolika,  kada  većina  
sportista ostvaruje porast mišićne snage.Negativno  dejstvo  upotrebe  anaboličkih  
steroida  je  višestruko.  Na  sistemu  organa  za  
kretanje česte su promene tetiva koje ne prate  
porast mišićne snage, već zadržavaju prvobitnu  
elastičnost  i  otpornost  na  istezanje,  pa  u  
momentu  snažnih  mišićnih  kontrakcija  dolazi  
do rupture tetiva. Sve veće uzimanje anabolika  
(jer  početne  doze  vremenom  ne  izazivaju  
željeni  efekat),  dovodi  do  oboljenja  jetre,  
ponekad opasnih po život.
Od drugih promena česte su one na polnim  
organima, slabljenje libida, opadanje stvaranja  
spermatozoida i sterilitet, a kod žena poremećaj  
menstruacionog ciklusa. Žene, osim toga, često  
poprimaju  muške  odlike.  Novija  istraživanja  
ukazuju  na  mogućnost  nastanka  raka  nakon  
duže upotrebe ovih preparata.
Zbog  neželjenih  posledica  upotreba  
anaboličkih steroida treba potpuno zanemariti  
njihov  pozitivan  uticaj  i  zabraniti  ih  za  
upotrebu među sportistima.
Anaboličke  steroide  najčešće  su  uzimali  
sportisti  onih  disciplina  u  kojima  dominira  
snaga,  kao  što  su  dizanje  tegova,  atletske  
bacačke  discipline  i  predstavnici  borilačkih  
sportova.
DIJAGNOSTIKA  
FUNKCIONALNIH SPOSOBNOSTI
Funkcionalna dijagnostika je postupak kojim  
se,  za  vreme  fizičkog  opterećenja,  direktno  
određuje obim i kvalitet pojedinih fizioloških  
funkcija  radi  objektivne  procene  fizičko-
funkcionalnog  stanja  organizma,  nakon  
upoređenja sa usvojenim normativima.
Ova  ispitivanja  obavljaju  se  u  kabinetima  i  
laboratorijumima  uz  pomoć  složene  opreme.  
Mere  se  i  procenjuju  biohemijski  pokazatelji  
osnovnih  fizioloških  funkcija  disanja  i  
krvotoka,  kao  i  pokazatelji  metaboličke  
aktivnosti.  Najinformativniji  među  njima  su:  
maksimalna  potrošnja  kiseonika,  maksimalna  
koncentracija  mlečne  kiseline  u  krvi  i  
maksimalna veličina kiseoničkog duga.
Pored laboratorijskih testova, za ocenu radnog  
kapaciteta,  najčešće  se  za  masovnu  upotrebu  
primenjuje  više  verifikovanih  testova  za  
indirektno određivanje fizioloških parametara,  
31

=== PAGE 32 ===

Pokrajinski zavod za sport Osnove medicine sporta
kao i mnogobrojni terenski testovi opterećenja  
u vidu neke ciklične aktivnosti.
Rezultati ispitivanja daju objektivne podatke o  
trenutnom stanju radnih sposobnosti, što je od  
velike  koristi  za  efikasnije  upravljanje  
trenažnim  procesom.  Pored  toga  ovi  podaci  
koriste  se  i  u  prognozi  konačnog  razvoja  
funkcionalnih  i  psihomotornih  sposobnosti  
pojedinaca,  posebno  u  doba  razvoja  mladih  
sportista.
Ova ispitivanja, zbog značaja podataka koje  
daju  za  trenere,  istovremeno  su  polje  najuže  
saradnje trenera i sportskih lekara.
ENERGETIKA MIŠIĆNOG RADA
Radni  kapacitet  sportiste,  odnosno  njegove  
fizičko-funkcionalne  sposobnosti  uslovljen  je  
bogatstvom energetskih izvora i mehanizmom  
koji  podstiče  veće  oslobađanje  energije  za  
vreme  mišićnog  rada.  Oslobađanje  energije  
odvija se na tri načina: fosfagenski, glikolitički  
i aerobni. Koji će od njih biti najviše zastupljen,  
zavisi od vremena trajanja i intenziteta napora,  
stepena  treniranosti,  tehničko-taktičke  
obučenosti i drugih faktora.
Fosfagenski energetski izvori
Fosfagenske  energetske  izvore  u  ćelijama  
sačinjavaju jedinjenja adenozintrifosfata (ATP)  
i kreatinsfosfata (CP). ATP je neposredni izvor  
energije za sve specifične ćelijske aktivnosti, a  
CP omogućuje brzu obnovu istrošenog ATP-a.
Rezerve obe ove materije u mišićnim ćelijama  
veoma su male, i mišićne kontrakcije, koje bi se  
obezbeđivale  energijom  isključivo  iz  ovih  
izvora,  mogle  bi  da  traju  samo  nekoliko  
sekundi. Zbog osobine ovog energetskog izvora  da brzo i u velikoj količini oslobađa energiju u  
kratkoj vremenskoj jedinici-sekundi, energijom  
obezbeđuje najteže sportske i druge aktivnosti.
Fosfagenski  energetski  izvori  obezbeđuju  
početnom  energijom  i  svaki  drugi,  manje  
intenzivan, mehanički rad, jer se ostali izvori  
nešto sporije mobilišu.
Maksimalno  vreme  mogućeg  oslobađanja  
energije  iz  ovih  izvora  je  identično  trajanju  
najtežih sportskih aktivnosti, i kreće se oko 20  
sec  kod  najpripremljenijih  sprintera.  Kod  
netreniranih  osoba  kapacitet  ovih  izvora  je  
znatno manji i omogućuje najteži rad između 5-
7 sec.
Kod  nekih  sportskih  disciplina,  kao  što  su  
teška atletika, sprintevi i skokovi, fosfagenski  
izvori su osnovni davaoci energije.
Trenažnim radom moguće je povećati rezerve  
ovog  energetskog  izvora.  Najbolji  primer  za  
ovo je slučaj sprintera, koji kao početnici nisu u  
stanju da maksimalnom brzinom pretrče više od  
60-100 m.  Međutim,  nakon dužeg  treniranja,  
srazmerno  uvećanim  rezervama  ove  energije,  
uspevaju da pretrče čak 2-3 puta više.
Trajanje obnove ili oporavka nakon iscrpljenja  
fosfagenskih enegetskih izvora je brzo i traje  
nekoliko  desetina  minuta.  Sam  oporavak  je  
praćen dubokim i učestalim disanjem sportiste,  
koji  nastoji  da  što  brže  obezbedi  potrebnu  
količinu  kiseonika  za  procese  oksidacije,  
najekonomičnijeg  načina  obnove  svih  
energetskih izvora.
Utvrđivanje  kapaciteta  ovih  energetskih  
izvora,  direktnim  određivanjem  ATP  i  CP  u  
mišićima,  obavlja  se  veoma  složenim  
postupkom,  i  ne  dolazi  u  okvire  rutinskog  
32Tabela 4
RANGIRANJE SPORTSKIH DISCIPLINA U ODNOSU NA POTREBE OPŠTE IZDRŽLJIVOSTI
Odlična Vrlo dobra Dobra Zadovoljavajuća
- Duge pruge
- Kanu, kajak
- Veslanje
- Biciklizam
- Brzo klizanje
3-5000
- Skijaško trčanje
- Ski-biatlon- Trčanje
sred. pruge
- Plivanje 200-1500
- Sportske igre
- Brzo klizanje
1500
- Moderan petoboj- Desetoboj
- Biciklizam
pista
- Plivanje 100 m
- Džudo rvanje
- Umetničko
klizanje
- Brzo klizanje
- Tenis- Sprint
skokovi,
bacanja
- Gimnastika
- Dizanje tegova
- Skokovi u vodu
- Mačevanje

=== PAGE 33 ===

Pokrajinski zavod za sport Osnove medicine sporta
ispitivanja.  Indirektnim  putem  kvalitet  ovih  
izvora  može  se  odrediti  merenjem  veličine  
izvršenog rada pri maksimalnom naporu, npr.  
merenjem  vremena  za  koje  se  najbrže  može  
pretrčati 60 ili 100 m.
Anaerobno-glikolitički energetski izvori
Anaerobno-glikolitički  energetski  izvori  su  
rezerve  ugljenohidratnog  polisaharida  
glikogena,  deponovanog  najvećim  delom  u  
mišićnim  i  jetrenim  ćelijama,  u  ukupnoj  
količini  između  450-750  gr,  a  kod  dobro  
treniranih sportista i više.
Sinteza  ove  materije  nastaje  iz  neutrošene  
glukoze i koristi se kao potencijalna energija  
obezbeđenja  u  uslovima  intenzivnog  fizičkog  
rada, koji ne može u potpunosti da se obezbedi  
aerobnim-kiseoničkim metabolizmom stvaranja  
energije  i  u  slučaju  obnove  istrošenih  
fosfagenskih izvora.
Anaerobni  ili  beskiseonički  način  stvaranja  
energije  karakteriše  veće  i  brže  oslobađanje  
energije  u  kratkom  vremenskom  periodu,  a  
uključuje se od momenta kada u mišićne ćelije  
nedovoljno  pristiže  kiseonik  za  odvijanje  
osnovnog  oksidativnog  oslobađanja  energije.  
Zbog  nedostatka  kiseonika  u organizmu  ovaj  
vid  stvaranja  energije  je  i  dobio  naziv  
anaerobni ili beskiseonički.
Uključivanje  anaerobnog  mehanizma  
stvaranja energije nastaje tek posle 10-30 sec  
od početka težeg fizičkog rada, a maksimum  
dostiže posle 40 sec. Iscrpljuje se, u zavisnosti  
od težine izvršenog rada, i sadržaja glikogena u  
mišićima, između 60-180 sec.
Razlaganje glikogena u procesu obnove ATP-
a, u toku anaerobnog metabolizma, prekida se  
na  nivou  mlečne  kiseline,  za  razliku  od  
aerobnog kada se odvija do kraja, odnosno do  
CO2 i vode i energije u vidu ATP spoja. Dalje  
razlaganje mlečne kiseline, koja se zadržava u  
mišićima ili prelazi u krv, uslediće po prestanku  
rada  sportiste,  mada  se  deo  neutrališe  već  u  
toku samoga rada.
Iz ovih energetskih izvora obezbeđuje se rad u  
sportskim disciplinama koje kontinuirano traje  
2,5-3  min.  Kratkotrajni  intenzivan  rad  do  1  
min. skoro svu energiju dobijaju iz ovih izvora.  
Takmičenja  koja  dugo  traju,  sa  pretežno  
aerobnim  stvaranjem  energije,  takođe  se  u  finišu  najvećim  delom  obezbeđuju  sistemom  
anaerobno glikolize.
Odgovarajućim  trenažnim  radom  moguće  je  
poboljšanje  sposobnosti  sportiste  za  rad  u  
anaerobnim uslovima, pri čemu se povećavaju  
glikogenske  rezerve  u  mišićima  i  raste  
tolerancija  organizma  na  štetne  uticaje  
anaerobnog  metabolizma:  mlečnu  kiselinu  i  
nedostatak kiseonika.
Parametri  kojima  se  utvrđuje  veličina  
oslobođene  energije  iz  ovih  izvora  su:  
maksimalna količina mlečne kiseline  (laktati) u  
krvi i maksimalna veličina kiseoničkog duga.
Koncentracija  mlečne  kiseline  u  krvi  
normalno  se  kreće  oko  10  mg%.  Pri  veoma  
teškom  radu  povećava  se,  u  zavisnosti  od  
treniranosti sportiste, do nivoa od 150-200 mg
%, a po Volkovu i do 300 mg% kod vrhunskih  
sportista u uslovima takmičenja.
33

=== PAGE 34 ===

Pokrajinski zavod za sport Osnove medicine sporta
Uzimanje  uzoraka  krvi  za  analizu  vrši  se  
neposredno pre totalnog iscrpljenja sportiste za  
vreme  eksperimentalnog  rada  na  
biciklergometru  ili  pokretnoj  stazi,  ili  odmah  
nakon  ulaska  sportiste  u  cilj.  Najveći  porast  
mlečne  kiseline  u  krvi  ostvaruje  se  u  
laboratorijskom testiranju isprekidanim radom  
(velikim  opterećenjima,  npr.  u  trajanju  od  1  
min. i kraće pauze između 30-60 sec.).
Maksimalna veličina kiseoničkog duga, koja  
predstavlja  potrebnu  količinu  kiseonika  za  
oksidativno razlaganje mlečne kiseline do ATP  
spoja, vode i CO2 ili za ponovno pretvaranje u  
glikogen, kreće se između 15-25 litara. Najveće  
zaduživanje  u  kiseoniku  eksperimentalno  se  
ostvaruje isprekidanim radom, kao i u slučaju  
utvrđivanja količine mlečne kiseline u krvi.
Zbog  još  uvek  nejasnih  kriterijuma  o  
vrednovanju dobijenih nalaza, određivanje ovih  
parametara nije tako često, mada su oni dosta  
pouzdani  pokazatelji  intenziteta  anaerobnog  
metabolizma.
Aerobno-kiseonički izvori energije
Aerobno-kiseonički  izvori  energije  su  
najbogatiji  energetski  izvori  u  ljudskom  
organizmu. Velike rezerve masti, kao i ukupne  
rezerve  glikogena,  pružaju  mogućnost  da  se  
praktično neograničeno oslobađa energije.
U  ćelijskim  organelama  mitohondrijama,  
nazvanim još i ćelijskim laboratorijama, odvija  
se  proces  oksidativnog  razlaganja  slobodnih  
masnih  kiselina  (oslobođenih  iz  masti)  i  
glukoze.  Krajnji  proizvod  ove  razgradnje  je  
voda,  CO2  i  energija  u  vidu  ATP  spoja.  Oslobođena  energija  čini  osnovnu  čelijsku  
energiju.  U  uslovima  normalnih  dnevnih  
aktivnosti  i  pri  laganim  sportskim  
naprezanjima,  energija  iz  ovih  izvora  u  
potpunosti  zadovoljava  energetske  potrebe.  
Jedino  u  slučaju  dodatnog  opterećenja,  
uključuju se i energetski izvori obezbeđenja.
Oslobađanje  energije  iz  ovih  izvora  
karakteriše dosta spora mobilizacija. Tek posle  
3-5 minuta približava se maksimumu. U toku  
sportskih  aktivnosti,  srazmerno  uvećanoj  
potrošnji  kiseonika,  povećava  se  i  količina  
oslobođene  energije  iz  ovih  izvora,  koja  u  
trenucima najvećih napora može biti 15-20 puta  
veća  nego  u  stanju  mirovanja.  Međutim,  
ukupno oslobođena energija je još veća, pošto  
se na granici od 50% maksimalnog aerobnog  
stvaranja  energije,  pri  progresivnom  
opterećenju,  uključuje  i  glikolitičko  
oslobađanje energije.
Aerobni  metabolizam  proizvodnje  energije  
prisutan  je  u  određenom  stepenu  u  svim  
sportskim  aktivnostima.  U  brzinsko-snažnim  
sportovima  on  je  više  angažovan  za  vreme  
obnove, a manje u toku samog takmičenja, za  
razliku od sportova izdržljivosti gde je glavni  
snabdevač energijom.
Kapacitet ovih energetskih izvora utvrđuje se  
merenjem  maksimalne  potrošnje  kiseonika  
(VO2  max  ili  MPK),  pošto  od  nje  direktno  
zavisi količina oslobođene energije.
Na  veličinu  ovoga  indeksa  utiču  mnoge  
fiziološke funkcije, zbog čega se često uzima  
kao značajan pokazatelj  fizičko-funkcionalnih  
predispozicija.
34Tabela 5
TABELA  ZA  PROCENU  REZULTATA  MAKSIMALNE  POTROŠNJE  KISEONIKA  U  ODNOSU  NA  
TELESNU TEŽINU
Telesna težinaSlabaZadovoljav.DobraVrlo dobraOdlična
40,1-45<5454-6666-7878-90>90
45,1-50<5353-6565-7676-88>88
50,1-55<5252-6363-7474-86>86
55.1-60<5050-6262-7373-84>84
60,1-65<4949-6060-7171-82>82
65,1-70<4848-5959-6969-80>80
70,1-75<4747-5757-6868-78>78
75,1-80<4646-5656-6666-76>76
80.1-85<4444-5454-6464-74>74
85,1-90<4343-5353-6262-72>72
90.1-95<4242-5151-6161-70>70
95,1-100<4141-5050-5959-68>68

=== PAGE 35 ===

Pokrajinski zavod za sport Osnove medicine sporta
Maksimalna  potrošnja  kiseonika  neposredno  
zavisi od:
sposobnosti mišićne ćelije da prihvati i  
koristi raspoloživu količinu kiseonika,
protoka krvi u mišićima,
bogatstva energetskih izvora i 
sposobnosti učinka pluća, srca i krvotoka.
Maksimalna potrošnja kiseonika je najvećim  
delom nasleđena osobina. Smatra se da se pod  
uticajem  treninga  može  povećati  i  do  17%.  
Pored  ovog,  organizovanim  trenažnim  radom  
povećava se još u većem obimu, ponekad i do  
15%, sposobnost organizma da dugo radi pri  
visokoj potrošnji kiseonika, u čemu se i sastoji  
glavni efekat treninga izdržljivosti.
Maksimalna potrošnja kiseonika do 30 godina  
života kreće se oko 3,0 1/min kod muškaraca i  
oko  2,5  1/min  kod  žena.  Kod  sportista  ove  vrednosti su veće i kreću se i do 6 1/min za  
takmičare  i  do  4 1/min  za  takmičarke.  Bolji  
rezultati  od ovih su retki i mogu  se izmeriti  
samo kod sportista vrhunske klase.
Navedeni podaci VO2 max predstavljeni su u  
apsolutnim  vrednostima  iz  kojih  se  jasno  ne  
vidi stepen iskorišćavanja kiseonika u odnosu  
na  telesnu  masu.  Bolje  je  ovu  vrednost  
preračunati u relativnu, delenjem sa telesnom  
masom.
Vrednovanje  rezultata  je  uglavnom  preko  
relativnih  podataka.  Granični  rezultati,  iznad  
kojih  se  kreću  rezultati  sportista,  su  45  
ml/kg/min  VO2  max  za  muškarce  i  37-40  
ml/kg/min za žene.
35Tabela 6
UTVRĐIVANJE MAKSIMALNE POTROŠNJE KISEONIKA ZA ŽENE
Konačni maks. potrošnja kiseonika Konačni maks. potrošnja kiseonika
pulsliter/min. pulsliter/min.
300
kpm/
min.450
kpm/
min.600
kpm/min.750
kpm/
min.900
kpm/
min.300
kpm/
min.450
kpm/
min.600
kpm/
min.750
kpm/
min.900
kpm/
min.
1202,63,44,14,81481,62,12,63,13,6
1212,53,33,04,81492,12,63,03,5
1222,53,23,94,71502,02,53,03,5
1232,43,13,94,61512,02,53,03,4
1242,43,13,84,51522,02,52,93,4
1252,33,03,74,41532,02,42,93,3
1262,33.03,64,31542,02,42,83,3
1272,22,93,54,21551,92,42,83,2
1282,22,83,54,24,81561,92,32,83,2
1292,22,83,44,14,81571,92,32,73,2
1302,12,73,44,04,71581,82,32,73,1
1312,12,73,44,04,61591,82,22,73,1
1322,02,73,33,94,51601,82,22,63,0
1332,02,63,23,84,41611,82,22,63,0
1342,02,63,23,84,41621,82,22,63,0
1352,02,63,13,74,31631,72,22,62,9
1361,92,53,13,64,21641,72,12,52,9
1371,92,53,03,64,21651,72,12,52,9
1381,82,43,03,54,11661,72,12,52,8
1391,82,42,93,54,01671,62,12,42,8
1401,82,42,83,44,01681,62,02,42,8
1411,82,32,83,43,91691,62,02,42,8
1421,72,32,83,33,91701,62,02,42,7
1431,72,22,73,33,8
1441,72,22,73,23,8
1451,62,22,73,23,7
1461,62,22,63,23,7
1471,62,12,63,13,6

=== PAGE 36 ===

Pokrajinski zavod za sport Osnove medicine sporta
Normiranje rezultata, kao pokazatelja aerobne  
izdržljivosti,  različito  je među  sportovima.  U  
sportovima  u  kojima  je  dominantna  fizička  
osobina  izdržljivosti,  znatno  su  oštriji  
kriterijumi ocene potrošnje kiseonika, nego što  
je to slučaj sa sportovima u kojima ova osobina  
nije  toliko  značajna.  Rumunski  sportiski  
fiziolog,  Seđi,  rangirao  je  sve  sportske  
discipline  u  odnosu  na  potrebe  aerobne  
izdržljivosti.
Po njemu najbolje rezultate, a to je i u praksi  
potvrđeno, treba da imaju dugoprugaši, veslači,  
kajakaši,  biciklisti  itd.  Od  izdržljivosti  
najmanje  zavisi  kvalitet  sprintera,  skakača,  
dizača  tegova  i  sportista  drugih  sportova  u  
kojima je snaga i brzina dominantnija fizička  
osobina.
Prilikom  ocenjivanja  rezultata  maksimalne  
potrošnje kiseonika treba imati u vidu da ona  normalno  opada  sa  porastom  telesne  mase  
sportiste. Do ovoga najverovatnije dolazi zbog  
toga  što  je  kod  sportista  sa  većom  telesnom  
masom odnosno tkiva i organa koji neposredno  
obezbeđuje  visok  intenzitet  mišićnog  rada,  i  
koji zapravo troše više kiseonika, i onih koji  
nemaju takvu ulogu (potporno tkivo, potkožno  
masno  tkivo)  nepovoljniji  kod  sportista  veće  
telesne mase, nego kod sportista manje telesne  
mase.  Osim  toga  lakši  sportisti  imaju  veće  
motoričke  sposobnosti  i  u  jedinici  vremena  
kroz  vežbe  izvršavaju  obimniji  rad,  a  to  je  
praćeno i većim porastom kiseoničke potrošnje.  
Seđi  je  nakon  serije  ispitivanja  izradio  
Kriterijume  za  procenu  rezultata  maksimalne  
potrošnje kiseonika u odnosu na telesnu težinu.  
U ovom opštem kriterijumu on daje ocenu u  
rasponu od slabe do odlične, a od težine sporta  
zavisi  kako  će  se  vrednovati  optimalni  
pokazatelji.
36Tabela 7
UTVRĐIVANJE MAKSIMALNE POTROŠNJE KISEONIKA ZA MUŠKARCE
Konačni maks. potrošnja kiseonika Konačni maks. potrošnja kiseonika
pulsliter/min. pulsliter/min.
300
kpm/
min.600
kpm/
min.900
kpm/min.1200
kpm/
min.1500
kpm/
min.300
kpm/
min.600
kpm/
min.900
kpm/
min.1200
kpm/
min.1500
kpm/
min.
1202,23,54,8 1482,43,24,35,4
1212,23,44,7 1492,33,24,35,4
1222,23,44,6 1502,33,24,25,3
1232,13,44,6 1512,33,14,25,2
1242,13,34,56,01522,33,14,15,2
1252,03,24,45,91532,23,04,15,1
1262,03,24,45,81542,23,04,05,1
1272,03,14,35,71552,23,04,05,0
1282,03,14,25,61562,22,94,05,0
1291,93,04,25,61572,12,93,94,9
1301,93,04,15,51582,12,93,94,9
1311,92,94,05,41592,12,83,84,8
1321,82,94,05,31602,12,83,84,8
1331,82,83,95,31612,02,83,74,7
1341,82,83,95,21622,02,83,74,6
1351,72,83,85,11632,02,83,74,6
1361,72,73,85,01642,02,73,64,5
1371,72,73,75,01652,52,73,64,5
1381,62,73,74,91661,92,73,64,5
1391,62,63,64,81671,92,63,54,4
1401,62,63,64,86,01681,92,63,54,4
141 2,63,54,75,91691,92,63,54,3
142 2,53,54,65,81701,82,64,34,3
143 2,53,44,65,7
144 2,53,44,55,7
145 2,43,44,55,6
146 2,43,34,45,6
147 2,43,34,45,5

=== PAGE 37 ===

Pokrajinski zavod za sport Osnove medicine sporta
Testiranje
U izvođenju testa osnovno je da se organizam  
optereti  u  toj  meri  kako  bi  centralni  
funkcionalni  potencijali,  čije  parametre  
ispitujemo,  dostigli  maksimum  energetskog  
rashoda. Najbolje  je  ako  su  testovi  
jednostavni  za  izvođenje  i  ne  zahtevaju  
posebnu obuku.
Laboratorijski testovi i njihova podela
Testiranje  funkcionalnih  sposobnosti  teškim  
fizičkim radom dozvoljeno je samo apsolutno  
zdravim sportistima. Ukoliko postoji sumnja u  
zdravstveno  stanje,  sportista  mora  da  se  
detaljno pregleda, i tek ako se ustanovi da je  
zdrav, odobrava se testiranje. Isto tako sportista  
na testiranje mora doći odmoran i motivisan da  
pruži  maksimum  u  radu,  kako  bi  dobijenih  
rezultati bili što realnija slika trenutnog fizičko-
funkcionalnog potencijala.
Pre  testiranja  moraju  biti  obezbeđeni  takvi  
uslovi  koji  će  eliminisati  sve  štetne  faktore  
spoljašnje sredine. To se, pre svega, odnosi na  
vreme  testiranja,  temperaturu  i  vlažnost  
vazduha.
Najpogodnije  vreme  za  testiranje  je  u  
prepodnevnim  časovima  oko  10  h  kada  je  
organizam najodmorniji. Temperatura vazduha  
treba da se kreće između 18-22 oC, a vlažnost  
do 60%.
Postoji  više  podela  testova.  U  odnosu  na  
intenzitet,  testovi  se  dele  na  maksimalne  i  
submaksimalne, a u odnosu na kontinuitet, na  
kontinuirane i diskontinuirane. Kontinuirani se  
dele još na jednostepene i progresivne.
Kod maksimalnih testova opterećenje traje do  
totalnog  iscrpljenja  i  ustanovljeni  rezultat  je  
stvarni odraz najviših mogućnosti  organizma.  
Submaksimalna opterećenja prekidaju se ranije,  
a do podataka o konačnoj veličini ispitivanog  
parametra dolazi se preračunavanjem u odnosu  
na maksimalni puls za uzrast ispitanika.
Kontinuirani testovi mogu biti progresivni ili  
jednostepeni i ne prekidaju se u toku testa, za  
razliku  od  diskontinuiranih  kada  između  dva  
opterećenja postoji kratka pauza.Slika 1
TESTOVI MAKSIMALNIH NAPORA
Laboratorijsko  ispitivanje  aerobnih  
sposobnosti  određivanjem  maksimalne  
potrošnje  kiseonika,  vrši  se  kontinuiranim  
opterećenjem  sportiste  do  otkaza,  bilo  
višestepenim-progresivnim  ili  jednostepenim  
(slika  5.).  Češće  se  pristupa  progresivnim  
opterećenjima. Otpor pedaliranju povećava se  
za 30 vati  (W) svakoga  minuta  ili  za 50 W  
svakog drugog minuta ili se brzina trake posle  
početne brzine 3 km/h povećava za 1 km svake  
minute  do  sedmog  km  a  onda  se  brzina  
povećava svakih 30 sekundi po pola kilometra.  
Test  se  prekida  nakon  subjektivne  procene  
ispitanika da ne može da nastavi sa radom, ili to  
čini  lekar,  kada  utvrdi  da  produžavanje  rada  
nije  praćeno  daljim  porastom  maksimalne  
potrošnje kiseonika, kada su vrednosti RQ 1.0  
ili  1.10  i  kada  je  postignuta  maksimalna  
frekvenca srca.
Slika 2  
Ocena  ustanovljenih  rezultata  obavlja  se  
pomoću  usvojenih  kriterijuma,  a  jedan  od  
najboljih je kriterijum po Seđiju.
37

=== PAGE 38 ===

Pokrajinski zavod za sport Osnove medicine sporta
Da  bi  pojednostavili  postupak  normiranja  
navešćemo iskustva naše laboratorije. Sportisti  
muškarci, vrhunske klase iz sportova u kojima  
je  fizička  osobina  izdržljivosti  značajna  
komponenta sportske forme imaju maksimalnu  
potrošnju  kiseonika  iznad  70  ml/kg/min  i  
odlikuju se sposobnošću dugog rada pri visokoj  
potrošnji  kiseonika,  dok  je  kod  sportista  
potencijalnog  reprezentativnog  kvaliteta  
vrednost za ovaj parametar kreće iznad 60 ml.  
Mlađi  perspektivni  sportisti  sa  početnom  
treniranošću,  kao  i  manje  kvalitetni  sportisti,  
razvijaju maksimalnu potrošnju kiseonika iznad  
50  ml/kg/min.  Kod  sportistkinja  istoga  
kvaliteta,  maksimalna  potrošnja  kiseonika  je  
niža u proseku za 8 ml/kg.
TESTOVI ZA INDIREKTNO  
UTVRĐIVANJE MAKSIMALNE  
POTROŠNJE KISEONIKA
Za  indirektno  utvrđivanje  maksimalne  
potrošnje kiseonika, pri radu submaksimalnim  
naporom,  najčešće  se  kao  parametar  prati  frekvencija  srčanog  rada.  Najpoznatiji  među  
ovim testovima je Astrandov test.
Astrand je u svojim  ispitivanjima  ustanovio  
postojanje pravilnog odnosa između potrošnje  
kiseonika i frekvencije srca na svakom nivou  
submaksimalnog  opterećenja  (do  pulsnih)  
vrednosti do 170/min).
Iz tablice koje je izradio, moguće je na osnovu  
veličine opterećenja i ustanovljene frekvencije  
srčanih  akcija  odrediti  maksimalnu  potrošnju  
kiseonika u 1/min. 
 Kako se vrednosti u tablici odnose na osobe  
između 20 i 30 godina, za mlađe i starije, zbog  
tačnijih  izračunavanja,  primenjuju  se  
korekcioni faktori.
Korekcioni  faktori  za  godine  života  prema  
Astrandu
Godine života Korekcioni faktor
15 1,10
25 1,00
35 0,87
40 0,83
50 0,75
60 0,68
38Tabela 8
TABELA ZA IZRAČUNAVANJE MAKSIMALNE POTROŠNJE KISEONIKA PO KUPER-u
m. V. O2 ml/kg TT Rezultat
1600 28
Slabo1700 29,5
1800 31
1900 32,5
2000 34
2200 38
2100 36
2300 40
2400 42
2500 44,5
2600 47
2700 49,5
2800 52
Dobro2900 55
3000 58
3100 61
3200 64
Vrlo dobro3300 67,5
3400 71
3500 74,5
3600 78 Odlično

=== PAGE 39 ===

Pokrajinski zavod za sport Osnove medicine sporta
Astrand-ov test izvodi se na biciklergometru,  
pedaliranjem  u  sedećem  položaju.  Traje  šest  
minuta, a opterećenje je stalno od početka do  
kraja. U odnosu na uzrast, pol i pripremljenost,  
zavisi  kojim  će  opterećenjem  ispitanik  biti  
testiran. Najniže opterećenje je 50 W, a najviše  
150 W za žene i 250 W za muškarce. Kontrola  
srčanih  akcija  obavlja  se  više  puta  u  toku  
izvođenja, a obavezno nakon prve minute i u  
poslednjih  15  sekundi  6-te  minute.  Brojčanu  
vrednost  pulsa  ustanovljenog  na  kraju  treba  
pomnožiti  sa  4,  da  bi  se  dobila  minutna  
vrednost, na osnovu koje se iz tablica izračuna  
maksimalna potrošnja kiseonika.
U slučajevima pogrešnog opterećenja, malog  
ili  velikog,  ono  se  mora  korigovati.  Ako  je  
malo (pulsna vrednost nakon prve minute ne  
prelazi 120) odmah treba povećati opterećenje  
za 25 ili 50 W i početi  sa novim merenjem  
vremena.  Kod  velikog  opterećenja,  puls  je  
nakon prve minute oko 160, ispitanik prekida  
rad  i ponavlja  ga  nakon  oporavka  (oko  pola  
sata) sa nižim opterećenjem.
Rezultati dobijeni na ovaj način odstupaju od  
onih ustanovljenih na direktan način i do 30%.  
Kada su sportisti u pitanju, greška je manja.  
Kod  dobro  treniranih  sportista,  sa  stabilnim  
vegetativnim funkcijama, regulatorna funkcija  
CNS nije pod uticajem volje čoveka.
Ovaj  test  veoma  je  pogodan  za  masovna  
ispitivanja,  jer  se  može  obavljati  i  van  
laboratorijskih uslova.
TESTOVI ZA TERENSKA ISPITIVANJA
Najčešće to su testovi  u vidu neke ciklične  
aktivnosti, pa su zbog jednostavnog izvođenja,  
bez  skupe  opreme,  našli  veliku  primenu  u  
ocenjivanju  opštih  sposobnosti  sportista  i  
rekreativaca.  Njima  se  mogu  meriti  razne  
fizičke-funkcionalne  sposobnosti,  a  takođe  i  
psihološke, odnosno motivacione sposobnosti.
Danas je u upotrebi veći broj ovakvih testova,  
ali je samo manji broj šire prihvaćen. Najčešće  
primenjivani  oblik  rada  je trčanje,  kao  opšte  
usvojena motorička aktivnost.
Pri konstrukciji ovih testova osnovno je da se  
pođe od fizioloških i energetskih postavki.Poznato je da alaktatna faza anaerobnog rada  
održava,  u  zavisnosti  od  nasleđenih  fizičko-
funkcionalnih osobina i treniranosti, težak rad  
između  6-20  sec.  Test  kojim  bi  se  ove  
sposobnosti ispitivale treba da traje između 6-
12 sec. Najjednostavniji test za ova ispitivanja  
sastoji se u merenju vremena za koje se pretrče  
deonice  između  50  i  100  metara.  Za  
vrednovanje  rezultata  mogu  se  koristiti  već  
postojeći  normativi,  kao  i  lično  iskustvo  
stečeno nakon serije ispitivanja.
Najintenzivniji anaerobno-glikolitički rad traje  
između  45-60  sekundi,  a  visok  intenzitet  
zadržava  i  do  90  sekundi.  Test  trčanjem  za  
ocenu ovih sposobnosti treba da traje u rasponu  
navedenog  vremena.  Veoma  jednostavan  i  
pouzdan  je  test  trčanja  jednog  kruga  na  
atletskoj  stazi.  Naše  iskustvo  pri  oceni  ovih  
sposobnosti odnosi se na pouzdane rezultate pri  
trčanju kratkih deonica (15 m), sa promenom  
pravca  kretanja,  u  trajanju  od  90  sec.  
Ustanovljeni  rezultati  su  veoma  rastegljivi  i  
lakše se uočava razlika u kvalitetu pojedinaca.  
Ocena dobijenih podataka, kao i u prethodnom  
slučaju, vrši se na osnovu poznatih normativa  
ili na osnovu ličnog iskustva. Ovi testovi na  
indirektan  način  ukazuju  na  brzinsku  
izdržljivost.
Testovi za ocenu aerobnog kapaciteta treba da  
traju  svakako  duže  od  vremena  pune  
mobilizacije aerobnog stvaranja energije, koje  
iznosi do 5 min. Najkraće vreme trajanja ovih  
testova  najčešće  je  6  min.  Danas  je  u  svetu  
opšte prihvaćen Kuperov test kao najbolji za  
ocenu aerobnih sposobnosti, odnosno aerobne  
ili opšte izdržljivosti. Test traje 12 min. Izvodi  
se na atletskoj stazi sa pojedinačnim startom.  
Ispitanik  trči  tempom  po sopstvenom izboru.  
Nakon istračanih 12 min. izračuna se pretrčana  
deonica u metrima, a iz tablica, koje je dao sam  
Kuper,  ocenjuje  se  vrednost  rezultata  (tabela  
11).
Za objektivnost rezultata testova značajno je  
da su sportisti motivisani da daju maksimum  
sposobnosti pri izvođenju testa. Iz tih razloga  
pre nego što se pristupi testiranju njima treba  
detaljno  objasniti  značaj  testiranja  i  koje  
podatke oni daju, kao i metodologiju izvođenja  
testova.  Isto  tako  i  trenerima  (ako  je  to  
potrebno), treba ukazati na praktičnu primenu  
dobijenih  podataka,  pre  svega  za  pravilnije  
39

=== PAGE 40 ===

Pokrajinski zavod za sport Osnove medicine sporta
planiranje  i  programiranje  trenažnot  procesa.  
Sve  ovo  potrebno  je  zbog  toga,  da  bi  se  u  
sredinama  u  kojima  će  se  obaviti  testiranje  
izazvala  želja  za  ličnim  i  kolektivnim  
dokazivanjem  i  time  olakšalo  izvođenje  
testiranja u granicama stvarnog maksimuma.
Leger  i  Lambert  (1982,  prema:  Oja  i  
Tuxworth, 1995), konstruisali su Šatl
Ran  Test  –  test  višestepenog  progresivog  
opterećenja  povratnim  trčanjem  na  20m  (the  
Maximal  Multistage  20-Meter  Shuttle  Run  
Test).  Ovaj  test,  koji  se  koristi  za  procenu  
aerobne izdržljivosti, je deo EUROFIT baterije  
testova  i  kod  nas  je  poznatiji  kao  Istrajno  
Čunasto Trčanje. Ovaj test je praktičan jer se u  
isto  vreme  može  testirati  više  ispitanika  na  
relativno  malom  prostoru.  Tempo  se  diktira  
zvučnim  signalima  sa  CD  play-era  ili  
kasetofona,  a  opterećenje  se  postepeno  
povećava (smanjivanjem vremena izmenu dva  
zvučna  signala),  čime  se  eliminišu  pogrešne  
procene  pojedinca  o  sopstvenim  
sposobnostima, izboru tempa i brzine trčanja.  
Takođe smanjena je mogućnost preopterećenja,  
tako da se koristeći siguran terenski test dolazi  
do  dragocenih  podataka  o  maksimalnoj  
potrošnji  kiseonika  jednostavnim  
upoređivanjem ostvarenog rezultata (izraženog  
u  broju  pretrčanih  deonica  ili  u  minutama  
proteklim do odustajanja od praćenja zadatog  
tempa) sa tabličnim vrednostima VO2max. 
Zadatak se izvodi u sali za fizičko vaspitanje  
ili  prostoru  dovoljno  velikom  da  se  obeleži  
udaljenost  od  20  m  i  da  najmanje  1  m  na  
svakom kraju sale ostane slobodan. Pored toga  
potrebno je obezbediti kredu ili lepljivu traku  
za  obeležavanje  linija,  CD  plejer  sa  većom  
snagom,  kao  i  štopericu  za  proveru  brzine  
kretanja CD diska. Na CD disku su snimljeni  
signali prema utvrđenom programu.
Ispitanik naizmenično savlađuje 20-metarske  
razmake od jedne do druge linije prateći signale  
sa CD plejera. Test počinje sa brzim hodanjem  
ili trčanjem u tempu od 8,5 km na sat. Posle  
svakog minuta brzina se progresivno povećava  
(smanjuje  se  vremenski  razmak  izmenu  dva  
signala sa CD-a) za 0,5 km na sat. Prilikom  
svakog novog signala ispitanik treba da bude na  
jednoj od linija koje obeležavaju 20 m. Test se  
završava ako ispitanik dva puta uzastopno ne  dodirne liniju na odreneni signal. Na CD disku  
su snimljene i informacije o vremenskoj fazi  
koja protiče u intervalima od po pola minuta.  
Ova informacija pomaže kod vrednovanja testa  
– to  je poslednji  javljeni  broj  pre  prestankla  
trčanja.  Rezultat  ispitanika  je  poslednji  
objavljeni broj pre prestanka trčanja. 
Još  jedan  veoma  popularan  test  koji  se  ne  
preporučuje  osobama  koje  imaju  ozbiljnih  
bolesti  ili  ograničenja  koja  onemogućavaju  
kretanje  je  Conconi  test  (odrenivanje  
maksimalne  frekvencije  srca).  Određivanje  
maksimalne  frekvencije  srca  vrši  se  putem  
indirektne  metode  po  Conconi-u  (  Conconi,  
1982),  u  kom  anaerobni  prag  predstavlja  
momenat  od  kojeg  počinje  odstupanje  od  
linearnog porasta vrednosti pulsa u odnosu na  
opterećenje. Ova metoda se bazira na saznanju  
da se anaerobni prag dostiže u momenatu od  
kojeg počinje odstupanje od linearnog porasta  
vrednosti frekvencije rada srca (pulsa) u odnosu  
na  opterećenje.  Anaerobni  prag  može  biti  
zasnovan  i  na  anaerobnoj  studiji  koja  nam  
ukazuje da je anaerobni prag približno 20 udara  
u minuti, ispod maksimalne frekvencije srca.
Merenje  se  vrši  na  bicikl  ergometru  ili  
motornoj traci za trčanje - tredmilu. Počinje se  
sa  malim  intezitetom,  da  bi  se  svakih  200  
metara povećavala brzina za 0.5 km/h. Puls se  
registruje primenom puls monitora. Automatski  
se  meri  vreme  da  bi  se  odvozala  ili  otrčala  
svaka pojedinačna deonica od 200 m. Test se  
sprovodi  do  maksimalne  brzine.  Rezultat  se  
očitava grafički tako što se na X osu grafikona  
nanose  vrednosti  brzine,  a  na  Y  osu  vreme  
odvozane  ili  pretrčane  deonice.  Izvlačenjem  
krive ustanovljava  se tačka  kada prava  linija  
prelazi u krivu (kritična tačka) koja predstavlja  
vrednost, zapravo brzinu trčanja, pri kojoj se  
probija  anaerobni  prag.  Vrednost  pulsa  koja  
odgovara kritičnoj tački je frekvencija srca koja  
odgovara  intezitetu  rada  pri  probijanju  
anaerobnog praga.
HIGIJENA SPORTA
Higijena je medicinska nauka koja proučava  
spoljašnje faktore, koji u određenim uslovima  
mogu imati nepovoljno dejstvo po zdravlje.
40

=== PAGE 41 ===

Pokrajinski zavod za sport Osnove medicine sporta
Higijena  sporta  proučava  okolnosti  pod  
kojima  se  može  narušiti  zdravlje  sportista  u  
toku bavljenja sportom.
Iako  je  fizičko  vežbanje  i  kretanje  uopšte,  
fiziološka potreba čoveka, ono može da sadrži i  
elemente  štete,  ako  je  nepravilno  dozirano  i  
vođeno  kroz  duži  vremenski  period.  Kao  
posledica ovoga kod sportista se javlja hronični  
zamor.  Opšte  odbrambene  sposobnosti  
organizma se smanjuju, pa se stvaraju uslovi za  
pojavu bolesti.
Higijena sporta podeljena je na sledeće oblsti:
higijena treninga i takmičenja,
higijena ishrane,
lična higijena,
higijena sportske opreme,
higijena sportskih objekata.
HIGIJENA TRENINGA I TAKMIČENJA
CILJ  trenažnog  procesa  je  da  se  kroz  
organizovan  rad  razvije  fizičko-funkcionalni  
potencijal sportiste do određenog nivoa, koji će  
kao  osnova  omogućiti  dostizanje  što  više  
sportske forme.
DINAMIČKI  STEREOTIP  je  složena  
mehanička radnja koja se odvija po određenom  
redosledu  i  tačno  određenom  
vremenu(tajmingu)  i  uči  se  tokom  života  (=  
učenje  tehnike).  Dinamički  stereotip  ima  
sledeće faze: 
Faza  generalizacije  .Preovlađuje  princip  
dominante-kod  plivanja  ne  udaviti  se,  kod  
vožnje bicikla ne pasti sa njega.
Faza analize urađenih pokreta i 
Faza  sinteze  uklanjaju  se  suvišni,  pogrešni  
pokreti . Ove dve faze se međusobno prepliću.
Faza  automatizacije   podrazumeva  da  je  
stvoren  dinamički  stereotip,  nakon  prvog  
pokreta  ostali  se  čine  po  automatizmu:  
školovani teniser ne razmišlja kako će izvesti  
udarac forhendom, već gde se nalazi suparnik).
Dinamički stereotip ima dve važne osobine :
Stalnost (formiran dinamički stereotip se  
tokom života neće više zaboraviti). 
Inertnost (karakteristika koja ukazuje da se  
jednom formiran dinamički stereotip teško  
menja).Dinamički  stereotip  se  formira  na  samom  
početku, kada se roditelj odluči da se dete bavi  
sportom i zato je važno da sa početnicima kao i  
sa  vrhunskim  sportistima  rade  najbolji  
stručnjaci,  ravnopravno.  Prostora  za  ispravku  
tehnike  kasnije skoro i da nema. Tamo i gde se  
uspe popraviti, u momentima «biti ili ne biti»  
vraća  se  prvobitno  naučeni  pokret  koji  je  
pogrešan! 
Sam  trenažni  proces  podleže  mnogim  
zakonomernostima. Osnovno je da sportista pre  
nego  što  se  uključi  u  tokove  sistematskog  
vežbanja bude dobro zdravstveno pregledan, i  
samo ako je zdrav, sposoban je da prati napore  
treninga aktivnih takmičara.
PRINCIPI TRENINGA
1.  Princip  individualnosti:  plan  treninga  se  
mora prilagođavati prema svakom pojedincu i  
aktuelnoj situaciji u kojoj se sportista nalazi.
 2. Princip nadopterećenja: osnovni nadražaj  
koji vodi prirastu radne sposobnosti, postiže se  
povećanjem  obima  ili  češće  intenziteta  i  
učestalosti treninga .
3. Princip  specifičnosti:  treba  trenirati  samo  
muskulaturu koja se koristi u izabranom sportu  
(besmisleno  je  trenirati  maratonca  treninzima  
za sprintere i obrnuto).
4. Kontinualnost: Nema perioda u trenažnom  
procesu kada se ne radi baš ništa.
5. Raznovrsnost: identičan trening dovodi do  
psihičke zasićenosti.
6.  Princip  teško/lako:  aktivnosti  se  moraju  
slagati  po  intenzitetu  (jedan  ili  dva  teška  
treninga mora da smene jedan lakši).
7. Princip periodizacije treninga: plan treninga  
se  mora  formirati  po  određenim  periodima  
(mikrociklus  –  jedna  do  nekoliko  nedelja,  
mezociklus,  makrociklus-  jedna  takmičarska  
sezona).
Svaki trening treba skladno i progresivno da  
razvija  sve  komponente  bazične  kondicije-  
elastičnost,  snagu  ,  brzinu,  izdržljivost  i  
koordinaciju pokreta-sportsku veštinu, a ako je  
potrebno  i  akrobatiku  u  cilju  izbegavanja  
kontaktne agresije.
41

=== PAGE 42 ===

Pokrajinski zavod za sport Osnove medicine sporta
SADRŽAJ TRENINGA
PROGRESIVNO  ZAGREVANJE  sa  
istezanjem
RADNI  DEO  TRENINGA  -  Stimulativni  
efekat  na  usavršavanje  funkcije  imaju  one  
vežbe  koje  prelaze  određene  vrednosti  praga  
nadražaja (pulsne vrednosti 140-160/min)
SMIRIVANJE AKTIVNOSTI (aerobne vežbe  
i istezanje)
Normalne fiziološke mogućnosti organizma u  
pogledu iskorišćavanja energetskih potencijala  
je do 70%.
Dalja  opterećenja  podsticana  snagom  volje  
(takmičenja)  idu  do  maksimalnih   90%  
iskorišćenja energetskih potencijala.
Poslednjih  10%  čini  rezervu  organizma  
(bazalna  energija)  i  koristi  se  za  očuvanje  
vitalnih funkcija.
Kvalitet treninga
Prilikom planiranja trenažnog rada, za kraće  
ili duže vreme, bitno je da režim rada i odmora  
budu  pravilno  raspoređeni.  Dobro  vođeno  i  
dozirano  vežbanje  povoljno  deluje  na  brzinu  
oporavka.  Osim  toga,  krajnji  pozitivni  efekti  
treninga na organizam, porast ukupnih radnih  
sposobnosti, omogućuju sportisti, da izvrši veći  
rad pri manjoj pojavi zamora.
U samoj kompoziciji treninga, sa fiziološkog  
stanovišta, interesantni su njegov početni deo  
ili  zagrevanje,  serija  pojedinačnih  i  
ponavljajućih napora u osnovnom delu treninga  
i njegov završni deo.
ZAGREVANJEM  se,  kroz  izbor  
odgovarajućih  vežbi,  među  kojima  je  trčanje  
najviše  zastupljeno,  fiziološke  funkcije  
organizma  dovode  u  radno  stanje.  U  
aktiviranom sistemu organa za kretanje javlja  
se potreba za bržim stvaranjem energije, koja  
će preko sistema nervni i endokrine regulacije  
ubrzati  rad  disajnog  i  srčanog  –  sudovnog  
sistema i pokrenuti složene mehanizme za brže  
stvaranje energije. Većom ventilacijom pluća i  
većim  minutnim  volumenom  cirkulacije  
organima  se  obezbeđuje  više  kiseonika  i  
hranljivih sastojaka. U mišićima čija je funkcija  
zajedno  sa  disajnom,  srčano-sudovnom  i  
nervnom, od prioritetnog značaja, ubrzavaju se  
unutar-ćelijske  aktivnosti  i  mehanizmi  za  stvaranje energije,  što  je  praćeno  i  porastom  
temperature  tela.  Otuda  se  ceo  ovaj  proces  
opravdano naziva zagrevanjem.
Dovođenjem  organizma  u  radno  stanje  
aktivirane su sve mišićne grupe, a naročito one  
koje  će  u  radu  biti  najviše  angažovane.  Isto  
tako  važno  je  posvetiti  pažnju  zagrevanju  
zglobova,  koji  se  često  povređuju  u  sportu  
dobrim  delom  baš  zbog  toga  što  se  čine  
propusti prilikom zagrevanja.
Kvalitetno  zagrevanje,  pored  dovođenja  
organizma  u  stanje  optimalne  spremnosti  za  
rad, povoljno deluje i na stvaranje raspoloženja  
za rad. U odnosu na oporavak dobro zagrevanje  
doprinosi bržem oporavku.
Zagrevanje u proseku traje 20 min. Na kraju  
ovog  perioda  može  se  ustanoviti  da  se  
frekvencija srčanog rada kreće između 100-200  
min.
O  higijenskim  principima  OSNOVNOG  
DELA TRENINGA, kada se radi na razvoju  
opšte fizičke spreme, veoma je važno poznavati  
fiziološke  zakonitosti  o  biološkoj  otpornosti  
organizma  na  napor.  Posle  svakog  većeg  
napora, a takođe i na kraju treninga, organizam  
sportiste  nalazi  se  u  stanju  smanjene  
sposobnosti. Na vreme trajanja ovakog stanja  
direktno utiče prethodno izvršen rad, odnosno  
ukupan obim rada jednog treninga. U prvom  
slučaju u ovom periodu organizam se oslobađa  
štetnih produkata nastalih pri mišićnom radu,  
pre  svega  nagomilane  mlečne  kiseline,  i  
uspostavlja  ponovo  ravnotežu  između  
utrošenog  i  obnovljenog  ATP-a.  Nakon  
završenog treninga u organizmu se odigravaju  
značajnije promene obnove energetskih izvora i  
tkivnih struktura izmenjenih u toku rada. Osim  
toga  u  ovom  periodu  nastaju  adaptacione  
biološke  promene  koje  su  praćene  porastom  
ukupnog radnog potencijala.
U  vreme  smanjenih  radnih  sposobnosti  nije  
fiziološki  opravdano  da se prelazi  na sledeći  
napor,  jer  to  samo  ubrzava  pojavu  zamora.  
Najpogodniji trenutak za sledeće opterećenje je  
momenat  kada  se organizam  povrati  na nivo  
početnog  stanja,  a  to  se  objektivnije  može  
odrediti  brojanjem  pulsa.  Kada  su  pulsne  
vrednosti  između  140-120/min  organizam  je  
dovoljno  oporavljen  i  spreman  je  za  sledeća  
opterećenja. Duži oporavak (i dalji pad pulsa)  
42

=== PAGE 43 ===

Pokrajinski zavod za sport Osnove medicine sporta
nije potreban jer bi organizam, da bi ponovo  
došao  u  stanje  povećanih  radnih  sposobnosti  
morao da prođe ponovo kroz fazu mobilizacije  
funkcija.  Ove  fiziološke  činjenice  treba  
priprimenjivati  u  slučaju  ponavljajućih  
intervalnih opterećenja.
Oporavak posle treninga, u zavisnosti od vrste  
primenjenih vežbi, traje od nekoliko časova do  
nekoliko  dana.  Najranije  se  uspostavlja  
normalna  funkcija  disanja  i  krvotoka,  dok  
stanje izmenjene unutrašnje sredine (pomeranje  
Ph vrednosti na kiselu stranu) traje nešto duže.  
Ponovno  obogaćivanje  energetskih  izvora  i  
obnavljanja  normalne  ćelijske  strukture  
(obnova  kontraktilnih  belančevinskih  
elemenata mišićnih ćelija), traje i po nekoliko  
dana,  u  zavisnosti  od  težine  prethodno  
izvršenog rada.
Treniranje više puta u toku dana je moguće i  
to  samo  ako  su  streninzi  raznog  sadržaja.  
Fiziološki nije poželjno održavati više treninga  
sa  istim  ciljem,  pogotovo  ako  su  treninzi  
naporni i usmereni u pravcu razvoja što višeg  
nivoa opšte fizičke spreme. Opravdano je da se  
ovakav trening održava samo jednom dnevno, u  
vreme kada su radne sposobnosti najveće.
Na  brzinu  oporavka  veoma  povoljno  utiče  
primena  vežbi  aerobnog  karaktera  u  trajanju  
20-30  minuta  u  ZAVRŠNOJ  FAZI  
TRENINGA  -  takozvani  aerobni  ili  
kompenzacioni trening i vežbe istezanja. Ove  
vežbe  su  ciklični  pokreti  laganog  intenziteta,  
pri  pulsu  oko  110/min,  koji  ne  dozvoljavaju  
brzo  smirenje  osnovnih  funkcija  organizma.  
Ovakvo  stanje,  sa  još  uvek  ubrzanom  
cirkulacijom  krvi  i  ventilacijom  pluća,  
pogoduje  efikasnijem  odstranjivanju  štetnih  
produkata  rada.  Vežbe  istezanja,  koje  treba  
obavezno  izvoditi  na  kraju  treninga  i  to  
naročito ako se radilo na razvoju snage, dovode  
do  bržeg  obnavljanja  energije.  Istraživanja  
nemačkih  fiziologa  pokazala  su  da  mišići,  
pored  sposobnosti  da  hemijsku  energiju  
transformišu u rad, poseduju sposobnost i za  
obrnut proces, odnosno da rad transformišu u  
hemijsku  energiju.  Istezanjem  treba  da  budu  
opterećeni  najangažovaniji  mišići.  Osim  
istezanja,  korisno  je  takođe  i  u  što  većem  
obimu pokretati zglobove.Sledeći  trening,  kao  i  ponavljajuće  
opterećenje,  najveće  nadražajno  dejstvo  na  
razvoj  funkcije  ima  ako  pada  u  periodu  
superkompenzacije,  kada  je  organizam  
dovoljno  oporavljen  i  poseduje  najveće  
adaptacione  mogućnosti.  Međutim,  u  cilju  
bržeg poboljšavanja sportske radne sposobnosti  
u  praksi  je  česta  primena  treninga,  pri  
nepotpunom oporavku. Vreme potpune obnove  
posle  ovakvih  napornih treninga  traje  i do 8  
dana. Najčešće ovakav vid rada planira se pred  
veća  takmičenja,  i  to  uglavnom  samo  kod  
vrhunskih sportista.
Vreme  potpunog  oporavka  posle  dužeg  
trenažnog  ciklusa,  u  zavisnosti  od  njegove  
usmerenosti, traje ponekad i do tri dana, ali se  
pri tom mehanizmi za obnovu energije različito  
oporavljaju. U treningu sa pretežno aerobnim  
karakterom  brže  se  obnavlja  anaerobna  
proizvodnja energije i obratno.
Nakon  iscrpljujućih  takmičenja  (kao  što  je  
maratonsko  trčanje), koja su praćena  velikim  
gubitkom  energije  i  znatnim  strukturalnim  
promenama,  oporavak  traje  i  po  nekoliko  
meseci.
Ponavljamo intenzitet i obim rada doziraju se  
prema  utvrđenim  SPOSOBNOSTIMA  
POJEDINCA.  Dalja  progresija  opterećenja  
kroz koju organizam  treba  da se adaptira  na  
veće napore, treba da je postepena, kako bi se  
sprečila pojava velikog zamora. To međutim,  
ne znači da treba izbegavati zamor po svaku  
cenu.  Naprotiv,  zamor  kao  izraz  narušene  
ravnoteže  prometa  materija  i  funkcionalnih  
sposobnosti je zapravo osnovni činilac koji će  
dovesti  do  porasta  sposobnosti  u  periodu  
superkompenzacije, posle izvršenog rada.
Akutni  zamor  je  onaj  koji  je  nastao  posle  
intenzivnih napora, sa enormnim iscrpljenjem  
energije. Ovakav zamor zahteva dug oporavak,  
a  osim  toga  dovodi  organizam  u  stanje  
smanjenih odbrambenih sposobnosti.
Stimulativni  efekat  na usavršavanje funkcija  
nemaju sve vežbe, već samo one čiji intenzitet  
prevazilazi  određene  vrednosti  »praga«.  Prag  
nadražaja  objektivno  se  određuje  brojanjem  
frekvencije srčanog rada – pulsom. Minimum  
nadražaja  ostvaruje  se  već  iznad  vrednosti  
radnog  pulsa,  odnosno  iznad  140  srčanih  
43

=== PAGE 44 ===

Pokrajinski zavod za sport Osnove medicine sporta
akcija/min. Međutim, značajniji porast funkcije  
nastaje tek kada puls premašuje 160/min.
Na visinu praga nadražaja podjednako utiču tri  
komponente:  intenzitet,  trajanje  i  učestalost  
vežbi. Njihovim kombinovanjem, pri različitim  
stanjima  organizma  (i  pulsa),  ostvaruje  se  
pozitivni  uticaj  na  razvoj  funkcije.  Lagane  
vežbe  (sa  nižim  pulsom)  nadražajne  efekte  
ostvaruje nakon dužeg vremenskog perioda, a  
učestala  i intenzivna  naprezanja  to  postižu  u  
znatno  kraćem vremenu  (i pri višim pulsnim  
vrednostima).
Orijentacija o naporima organizma za vreme  
treninga, u nedostatku objektivnijih sredstava,  
obavlja se takođe brojanjem pulsa, jer između  
ovog  pokazatelja  i  pokazatelja  koji  realno  
održava  trenutno  fizičko  stanje  organizma  –  
maksimalne  potrošnje  kiseonika  (VO2  max)  
postoji  pravilan  linearni  odnos.  Najveća  
maksimalna  potrošnja  kiseonika  (100%)  
ostvaruje se približno u istom momentu kada se  
dostigne najviši stepen fizičkog rada i kada je  
frekvencija  srčanog  rada  najveća.  50%  VO2  
max,  odnosno  ukupnog  fizičkog  kapaciteta  
približna je pulsu od 140/min, a 75-85% VO2  
max pulsu oko 170 u min. Ovaj način kontrole  
intenziteta rada nije uvek sasvim tačan, jer na  
frekvenciju srčanog rada utiče niz spoljašnjih i  
unutrašnjih faktora, kao što su: emocije, zalihe  
zamora od ranije, poremećaj opšteg reaktivnog  
stanja  organizma  i  dr.  Bolji  način  kontrole  
obavlja se tehnikom telemetrijskog ispitivanja,  
praćanjem  reakcija  organizma  u  specifičnom  
radu na manjoj ili većoj udaljenosti.
 Dosta  pouzdani  jednostavan  način  
praćenja  intenziteta  rada  je  preko  spoljašnih  
znakova  stanja  organizma.  Znojenje,  crvena  
koža  i  napregnutost  mišića,  forsirano  i  
produbljeno  disanje  sigurni  su  znaci  znatnog  
napora organizma.
Biohronologija
Najviše radne sposobnosti su u popodnevnim  
časovima (18 h)
Najniže su rano ujutro (5-7 h)
Trening u prepodnevnim satima treba da bude  
dva sata posle doručka
Trening posle 21 h ne prija organizmuNoćni san treba da traje 8 časova (22-23 h do  
6-7 h)
Zamor u sportu
Za što racionalniji i efikasniji trenažni proces  
potrebno je, iz preventivnih razloga po zdravlje,  
blagovremeno uočavanje pojave većeg zamora.
Akutni  zamor  nastaje  posle  nefiziološkog  
opterećenja,  bilo  suviše  intenzivnim  ili  
preobimnim radom. Zamor posle jednokratnog  
opterećenja, kao što je već rečeno, normalna je  
i  korisna  pojava  u  procesu  adaptacije  
organizma na sve veća fizička opterećenja.
Zamor  se  može  definisati  kao  privremeno  
opadanje  radnih  sposobnosti  nakon  
iscrpljujućeg  rada.  Od  karaktera  primenjenog  
vežbanja i opterećenja pojedinih funkcija zavisi  
u kom obliku će se zamor ispoljiti.
Pri  sportskim  aktivnostima  laganog  
intenziteta, u kojima dominira aerobni rad i koji  
dugo  traje,  zamor  nastaje  usled  znatnog  
smanjenja  energetskih  rezervi  u  organizmu  i  
iscrpljivanja funkcija koje obezbeđuju transport  
kiseonika i hranljivih materija. Nakon ovakvih  
opterećenja  oporavak  i  vraćanje  u  ranije  
fizičko-funkcionalno stanje je dugo.
Zamor  posle  intenzivnih,  kratkotrajnih  i  
ponavljajućih  opterećenja  sa  pretežno  
anaerobnim  stvaranjem  energije,  praćen  je  
smanjenjem glikogena u mišićima i promenama  
unutrašnje sredine organizma u smislu znatnog  
zakišeljavanja  mlečnom  kiselinom.  
Regeneracija posle ovakvog zamora nije tako  
duga, jer su energetske rezerve u organizmu još  
uvek dosta visoke.
Zajednička posledica kod oba oblika zamora  
je  nedovoljno  obnavljanje  osnovnog  davaoca  
energije ATP-a. U prvom slučaju, jer nema iz  
čega  da  se  stvara  u  dovoljnoj  količini,  a  u  
drugom, jer se ne obnavlja brzinom kojom se  
troši.
Sistem organa koji prvi reaguje na promene  
unutrašnje sredine, iz kojeg dolaze impulsi koji  
će dovesti do prestanka rada u cilju očuvanja  
zaliha  bazalne  energije  je  centralni  nervni  
sistem  (CNS).  Ovaj  sistem  obezbeđuje  se  
energijom preko krvi, odnosno iz rezervi jetre, i  
pri svakom padu koncentracije glukoze u krvi  
44

=== PAGE 45 ===

Pokrajinski zavod za sport Osnove medicine sporta
slabi njegova uloga regulatora funkcija ostalih  
organa i sistema.
Simptomi  zamora  posle  iscrpljujućih  
opterećenja su: crvenilo ili bledilo, a ponekad i  
modrilo kože, obilno znojenje sa pojavom soli  
na  sportskoj  opremi,  učestalo,  ali  površno  
disanje,  poremećaji  koordinacije  kretanja,  
njihanje tela pri trčanju ili padanje na tlo od  
umora.
Znaci  zamora  posle  intenzivnih  napora  
ponekad  su  slični  prethodnim  ali  češće  su  
promene blažeg karaktera. U većini slučajeva  
uočava se produbljeno disanje, sa utiskom kao  
da sportista teško dolazi do vazduha, koža je  
najčešće crvena i oblivena znojem.
Veoma uočljivi znaci zamora vide se u izrazu  
lica,  koje  je  verno  ogledalo  fizičkog  stanja  
organizma.  Bolno  grčenje  mišića  lica,  sa  
skramama  pljuvačke  u  uglovima  usana,  uz  
prethodno navedene simptome, odraz su snažne  
patnje koju preživljava sportista.
U toku same aktivnosti zamor se javlja u dve  
faze. Prva je faza kompenzovanog, a druga faza  
dekompenzovanog zamora.
Sve  dok  sportista  održava  intenzitet  rada  
nepromenjenim,  bez  obzira  na  teškoće  koje  
preživljava, on se nalazi u fazi kompenzovanog  
zamora. Na ovu fazu i njeno trajanje snažno  
utiču  psihološki  faktori  izdržljivosti.  Onog  
momenta  kada,  i  pored  izražene  volje  da  se  
istraje, intenzitet  počinje da opada, započinje  
faza  dekompenzovanog  zamora,  i  prestanak  
rada je sasvim blizu.
Uočeni  zamor  u trenerskoj  praksi rešava se  
korekcijom  obima  intenziteta  rada  i  dužim  
odmorom  između  dva  treninga.  Samo  u  
izuzetnim slučajevima zamor se javlja u formi  
koji zahteva ozbiljniji lekarski nadzor.
Oporavak
U uskoj vezi sa zamorom u sportu je i proces  
oporavka, koji treba da usledi posle napornih  
psihofizičkih  opterećenja.  Pored  značaja  
oporavka za obnovu fizioloških sposobnosti na  
nivo pre rada, on je istovremeno i važan faktor  
u  realizaciji  korisnog  efekta  trenažnog  rada.  
Samo u slučaju dobro usklađenog režima rada i  
oporavka  sastavnih  delova  jedinstvenog  
trenažnog  procesa  u  fazi  superkompenzacije  ostvariće se prevazilaženje prvobitnog stepena  
funkcije, odnosno doći će do porasta fizičko-
funkcionalnih  sposobnosti.  Iz  ovih  razloga  
oporavak  je  predmet  mnogih  istraživanja,  i  
sigurno  je  da  još  uvek  nisu  otkrivene  sve  
mogućnosti  koje  bi  kroz  racionalniji  rad  i  
oporavak  dale  veći  efekat  u  fizičko-
funkcionalnom i sportskom razvoju.
Mnoga sredstava i metode bržeg oporavka već  
su  poznate.  Zajedničko  za  sve  je  da  svoje  
dejstvo  ispoljavaju  delujući  na  osnovne  
fiziološke mehanizme, koji kroz veću aktivnost  
treba  brže  i  lakše  da  odstrane  sve  štetne  
posledice teškog fizičkog rada na organizam i  
istovremeno  mu  omoguće  sve  bolje  
prilagođavanje na rastuća opterećenja u periodu  
rada na razvoju opštih fizičkih sposobnosti.
Na brzinu oporavka utiče:
kvalitet treninga,
dnevni raspored rad i odmora,
ishrana,
sredstva za brži biološki oporavak.
Dnevni raspored rada i odmora
Radne sposobnosti čoveka menjaju se u toku  
dana.  Periodi  umanjenih,  zamenjuju  se  
periodima  povećanih  sposobnosti,  pa  to  pri  
dnevnom raspoređivanju rada  i odmora  treba  
iskoristiti, i to tako, da se u vreme većih radnih  
sposobnosti odvijaju trenažnih procesi, a da se  
u  periodu  smanjenih  sposobnosti  koriste  za  
odmor.  Ove  promenljivosti  ponavljaju  se  iz  
dana u dan.
Najviše radne sposobnosti su u popodnevnim  
časovima, tačnije oko 18 časova, a najniže rano  
ujutro,  između  5-7  časova.  Polazeći  od  ove  
činjenice  najpogodnije  vreme  za  trening  i  
takmičenje je popodne, sa napomenom da je to  
zimi nešto ranije, već posle 16 časova. U većini  
slučajeva sportisti se pridržavaju ove biološke  
stanice.
Najkritičniji period za održavanje treninga po  
organizam  sportiste  je  rani  jutarnji  period.  
Buđenje  kao  fiziološka  pojava  je  vremenski  
proces,  koji  kod  pojedinaca  različito  traje.  
Prevođenje  funkcija  iz  stanja  potpune  ili  
delimične isključenosti za vreme sna, u stanje  
mobilnosti,  zahteva  određeno  vreme.  
Održavanje  treninga  u  ovom  periodu  nije  
fiziološki  opravdano.  Dozvoljena  je  jedino  
45

=== PAGE 46 ===

Pokrajinski zavod za sport Osnove medicine sporta
primena  jutarnjeg  vežbanja  (ne  pravo  iz  
kreveta) u trajanju oko 15 minuta, koje za cilj  
ima  ubrzavanje  procesa  buđenja.  Tu  se,  pre  
svega,  misli  na  lagano  vežbanje  i  lagano  
trčanje.
Trening  u  prepodnevnim  časovima  treba  da  
počne najranije dva sata posle doručka. Njegov  
sadržaj,  u  zavisnosti  od  okolnosti,  može  biti  
različit.  On  može  imati  i  obeležje  glavnog  
treninga  ali  sa  nešto  smanjenim  efektom  u  
odnosu  na  popodnevni  trening.  Učinak  
prepodnevnog  treninga  povećava  se  nakon  
izvesnog vremena, privikavanjem organizma na  
redovno vežbanje u ovom periodu.
Privikavanju  organizma  na  intenzivniju  
mišićnu  aktivnost  u  vreme  kada  je  za  to  
organizam  manje  sposoban,  sportisti  
pribegavaju i onda kad ih u bliskom periodu  
očekuje takmičenje u zemljama gde je vreme u  
pogledu  satnice  znatnije  pomereno  napred ili  
nazad  u  odnosu  na  naše.  Ovim  se  ustaljeni  
dnevni  biološki  ritam  pomera  u  jednom  ili  
drugom pravcu.
Trening u kasnim večernjim časovima, posle  
21 čas, zbog nagomilanog zamora u toku dana,  
a takođe i zbog ustaljenog biološkog ritma, po  
kome  je  noć  vreme  za  odmor,  ne  prija  
organizmu.  Učinak  ovog  treninga  znatno  je  
umanjen. Privikavanjem organizma na trening  
u ovim satima dobija se nešto na učinku, ali  
nikada  u  toj  meri  da  bi  ovaj  trening  mogao  
zameniti popodnevni.
Ako se u toku dana više puta trenira, poželjno  
je  da  se  izbegava  ono  vreme  kada  su  
funkcionalne  sposobnosti  izrazito  smanjene.  
Zatim,  ponavljajući  treninzi  moraju  biti  
usklađeni  sa dnevnim rasporedom obroka, ili  
još bolje je ako se obroci usklade sa planiranim  
treninzima.  Oporavak  između  treninga  mora  
biti  dovoljan  kako  bi  se  organizam  što  
uspešnije oslobodio svih štetnih posledica rada,  
a takođe i ponovo obogatio energetske izvore.
U  vreme  odmora  veoma  je  značajna  
sposobnost potpunog opuštanja. Uznemirenost,  
zaokupljenost  sledećim  treningom,  
takmičenjem  i  protivnikom,  kao  i  nekim  
drugim problemima, u znatnoj meri otežavaju i  
usporavaju oporavak.Noćni  san  u  najvećoj  meri  doprinosi  
potpunom  oporavku.  U  dnevnom  rasporedu  
rada i odmora oporavku putem sna mora da se  
ostavi dovoljno prostora, pri čemu je noćni san  
nezamenljiv.  On  treba  da  traje  najmanje  8  
časova,  najbolje  između  22-23  časa  i  6-7  
časova  sledećeg  dana.  U  slučajevima  
poremećenog sna, bilo da san teže nastupa ili  
da  je  isprekidan,  treba  koristiti  sredstva  za  
normalizaciju sna.
O ishrani kao faktoru bržeg oporavka biće više  
reči u posebnom poglavlju.
Sredstva za brži biološki oporavak
Da bi odmor između dva treninga bio što kraći  
i  oporavak  što  uspešniji,  koriste  se  mnoga  
sredstva koja se mogu podeliti u 4 grupe:
Farmakološka sredstva,
Fiziko-terapeutska sredstva,
Psihološka sredstva,
Specijalna sredstva.
Farmakološka sredstva
Farmakološka  sredstva  su  širok  krug  
preparata, koje uzimaju sportisti sa ciljem bržeg  
biološkog oporavka. U kojoj meri je opravdana  
primena  ovih  sredstava  među  sportskim  
fiziolozima još uvek nisu usaglašena mišljenja.  
Mnogi još uvek smatraju da se na fiziološke  
mehanizme ne može bitnije delovati sredstvima  
izvan  okvira  osnovnih  redovno  uzimanih  
prirodnih sastojaka, i da su utisci o povoljnom  
dejstvu nakon primene nekog od njih više plod  
sugestije,  nego  stvarnog  poboljšanja.  Većina  
ipak  smatra  da  upotreba  supstanci  koje  
ubrzavaju mehanizme bioloških razmena mogu  
ubrzati oporavak.
Među  farmakološkim  sredstvima  koja  se  
koriste u sportskoj praksi spadaju: energetske i  
gradivne  materije,  normalni  sastojci  redovne  
ishrane, ali sada uzimanje u drugačijem odnosu,  
zatim  supstance  koje  ubrzavaju  procese  
razmene  materija  i  stvaranje  energije,  i  na  
kraju, farmakološki doping – sada već uveliko  
zabranjeno sredstva za upotrebu u sportu.
Energetske i gradivne materije sportisti u vidu  
hrane unose u organizam u nešto drugačijem  
kvalitativnom  i  kvantitativnom  odnosu,  nego  
što je to uobičajeno. Do ove izmene došlo je  
zbog specifičnosti mišićnih napora u pojedinim  
46

=== PAGE 47 ===

Pokrajinski zavod za sport Osnove medicine sporta
sportovima  i  različitih  potreba  za  ovim  
materijama. U sportovima u kojima dominira  
snaga,  ishrana  je  bogata  belančevinama,  za  
razliku  od  sportova  izdržljivosti  gde  se  više  
uzimaju ugljeni hidrati. U svemu ovome treba  
ipak  povesti  računa  da  se  u  orijentaciji  na  
određenu  ishranu  ne  prekorače  fiziološke  
potrebe,  jer  bi  u  suprotnom  mogle  nastati  i  
neželjene posledice.
Preparati  i  supstance  koje  menjaju  tokove  
fizioloških  razmena  i  uspostavljaju  bolju  
uzajamnu  vezu  među  složenim  procesima  za  
stvaranje  energije  najčešće  su  korišćeni  kao  
sredstvo bržeg oporavka, sa napomenom da se  
u  njih  često  veruje  više  nego  što  stvarno  
pružaju.
Ovde  spadaju  i  uobičajeni  sastojci  ishrane,  
vitamini  i  mineralne  soli,  koji  se  ponajviše  
uzimaju  iznad  fizioloških  doza.  Među  
vitaminima  to  su  C-vitamin,  vitamin  B  
kompleksa i E vitamin, a među mineralima Na,  
K, Cl, Fe i drugi.
Od preparata najširu primenu našli su oni koji  
stimulišu sintezu belančevina i bolje korišćenje  
energetskih izvora, što u znatnoj meri ubrzava  
regeneraciju  organizma  nakon  iscrpljujućih  
vežbi. Najpoznatija farmakološka sredstva ove  
vrste su Inozin i Orotova kiselina, odnosno so  
ove kiseline K – orotat.
Posle primene ovih preparata ustanovljeno je  
znatno ubrzavanje oporavka, što se objektivno  
može utvrditi kontrolom parametara osnovnih  
fizioloških funkcija, disanja i krvotoka.
Manje  se  uzimaju  Panangin,  Glutamin,  
Leciton i ekstrakt mišića Karnitin.
Upotreba  ovih sredstava  opravdana je samo  
onda  kada  se  radi  o  periodu  maksimalnog  
opterećenja  u  trajanju  od  2-3  nedelje.  
Istovremeno sportistima mora biti obezbeđena  
kvalitetna,  visoko  kalorična  ishrana,  bogata  
vitaminima i mineralima.
Za mlade sportiste u razvoju nije preporučljiva  
upotreba ovih  sredstava.
Fizikoterapeutska sredstva
Od  fizikoterapeutskih  sredstava  za  brži  
oporavak  u  sportu  koriste  se  razni  vidovi  masaže i sauna. Ostale metode iz grupe ovih  
sredstava  ćešće  se  primenjuju  kao  sredstva  
lečenja.
Masaža – Mehaničko dejstvo ručne masaže ili  
masaže aparatima prenosi se na kožu, potkožno  
tkivo,  mišiće,  zglobove  i  indirektno  na  sve  
unutrašnje  organe.  Nastale  draži  dopiru  do  
ćelija i receptornih telešaca (nervne tvorevine  
osetljive na nadražaj) u regionu obuhvaćenom  
masažom, odakle polaze impulsi za stimulaciju  
regulacionog  aparata-CNS  i  žlezda  sa  
unutrašnjim  lučenjem,  a  ovaj  zatim  pokreće  
funkcije  disanja  i  krvotoka  i  druge,  koje  
zajedno obezbeđuju uslove za ubrzane unutarne  
ćelijske razmene u mišićima i drugim organima  
od  čije  aktivnosti  neposredno  zavisi  visok  
intenzitet rada u sportu.
Najinteresantnije za nas je dejstvo masaže na  
mišiće, koje se sastoji u tome što potstaknuti  
mišići  na  aktivnost  lakše  prelaze  iz  stanja  
relativnog mirovanja u stanje pune mobilnosti,  
kao  i  u  tome  što  već  zamoreni  mišići  
uključivanjem  fizioloških  rezervi  uspevaju  u  
većoj meri da se oslobode nagomilanih štetnih  
produkata  rada  nastalih  u  toku  produženih  
napora.
Masaža po formi može biti opšta i lokalna.  
Opšta masaža je masaža celoga tela, a lokalna  
samo manjih površina. Prva traje u proseku oko  
1 čas, a druga između 3-25 min. Obe se izvode  
ili ručno ili uz pomoć aparata za vibracionu ili  
vodenu masažu.
Najčešće se primenjuje ručna masaža. Izvodi  
se raznim zahvatima i tehnikama kao što su:  
glađenje, trljanje, gnječenje, valjanje, lupkanje,  
trešenje,  otresanje  i  kretanje.  Od  pomoćnih  
sredstava,  za lakše kliženje ruke preko kože,  
koriste  se  razne  masti  i  kreme  (najčešće  
vazelin),  puder  i  alkoholni  rastvori  za  suvu  
masažu i voda i sapun za mokru masažu.
Pored primene u sportu, masaža se koristi i u  
terapijske, higijenske i kozmetičke svrhe.
U sportu ona se primenjuje posle treninga i  
takmičenja i u toku takmičenja.
Masaža pre treninga i takmičenja u funkciji je  
pasivnog  zagrevanja  i  ima  za  cilj  da  ubrza  
dovođenje organizma sportiste u radno stanje,  
odnosno  doprinese  njegovom  bržem  
zagrevanju.
47

=== PAGE 48 ===

Pokrajinski zavod za sport Osnove medicine sporta
Masaža  u  toku  takmičenja  obavlja  se  onda  
kada takmičenje dugo traje i kad se obavlja u  
hladnim vremenskim uslovima. Tada ima ulogu  
osvežavajućeg  faktora,  odnosno  podstiče  
organizam na veću proizvođenju energije iz već  
delimično osiromašenih energetskih rezervi. Za  
vreme  takmičenja  pri  hladnom  vremenu  
masažom se podstiče veća proizvodnja toplote  
u  perifernim  delovima  tela,  a  takođe  i  u  
mišićima, čime se neutrališu negativni uticaji  
niske temperature na unutarćelijske razmene.
Masaža  koja  se  obavlja  posle  treninga  i  
takmičenja  ima  za  cilj  da  ubrza  procese  
oporavka.  Od  osobite  je  koristi  u  vreme  
turnirskih  takmičenja,  kada  sportista  u  toku  
dana ima više nastupa. U ovakvim slučajevima  
masaža  se  pokazala  kao najkorisnija,  između  
mnogih  sredstava  za  brži  oporavak.  Nakon  
izvršene masaže sportista se subjektivno bolje  
oseća, svežiji je, raspoloženiji i spreman je za  
ponovno takmičenje.
Masaža se ne izvodi u slučaju akutnih težih  
povreda  i  pri  postojanju  gnojnih  i  drugih  
upalnih procesa na koži i potkožnom tkivu.
Sauna – Kao sredstvo oporavka sve se više  
koriste  toplotni  uticaji  saune  na  organizam.  
Povoljni  efekti  koji  nastaju  su  višestruki.  
Sportisti  se  osećaju osveženi,  snažni  i  dobro  
raspoložen.  Nakon  višestruke  primene  
ustanovljen  je  porast  maksimalne  potrošnje  
kiseonika, usled veće funkcionalne mogućnosti  
krvotoka i disanja, kao i porast ukupnih radnih  
sposobnosti.
Mehanizam  dejstva  toplote  ogleda  se  u  
izvanrednoj  prokrvljenosti  zagrejanog  
organizma,  nastalog  proširenjem  kapilarne  
mreže  krvnih  sudova  i  olakšanog  izlučivanja  
svih  štetnih  produkata  metabolizma,  kao  u  
naknadnoj  obnovi  unutar  ćelijske  strukture  i  
nadoknadi energetskih rezervi.
Korist od saune, na planu radnih sposobnosti,  
veće  su  u  kombinaciji  sa  sportskim  
aktivnostima. Međutim, ispitivanja su pokazala  
da  do  porasta  funkcionalnih  sposobnosti,  pre  
svega  krvotoka,  dolazi  i  u  slučajevima  
izolovane primene saune.
Način korišćenja saune može biti dvojak. U  
prvom  slučaju  pristupa  se  jednokratnom  
izlaganju  toploti u sauni, nakon čega  se telo  rashlađuje  tuširanjem.  Najpovoljniji  učinak  
primećen  je  pri  sledećem  toplotnom  režimu  
saune: temperatura vazduha u komori između  
76-82oC i relativne vlažnosti vazduha 20-30%.  
Dužina izlaganja toploti treba da traje između  
20-30 minuta, za koje vreme se znojem izgubi  
između 600-850 grama.
Drugi  način  korišćenja  je  neizmenično  
izlaganje  toploti  saune  i  rashlađivanje  u  
bazenima. Sportista ulazi u toplotnu komoru u  
kojoj  ostaje  do  subjektivnog  osećaja  velike  
toplote, potom odlazi u bazen sa temperaturom  
vode od 20-25oC ili se tušira. Posle 3-4 minuta  
ponovo se vraća u saunu. Ovo se ponavlja dva  
do tri puta. Pristalice ovog načina smatraju da  
se  naglom  promenom  stanja  krvnih  sudova,  
njihove proširenosti u vreme izlaganja toploti i  
suženosti u momentu rashlađivanja, omogućuje  
bolje  »prepumpavanje«  krvi  kroz  mišiće  i  
obimnije izlučivanje nepoželjnih metabolita.
Osećaj  poboljšanja  nastaje  već  posle  20  
minuta i zadržava se i sledećeg dana.
Primena saune u sportskoj praksi najčešće je u  
vreme  intenzivnih  priprema.  Izlaganje  toploti  
treba da bude 2-4 puta u nedelji, odnosno 6-7  
puta za 20 dana.
Psihološka sredstva
Sportske  aktivnosti  praćene  su  snažnom  
emocionalnom  angažovanošću,  naročito  u  
vreme takmičenja. Ovim sredstvima, najbolje u  
izvođenju  psihologa,  sportisti  se  rasterećuju  
napetosti,  straha  od  protivnika,  treme,  
narušenog sna i ponovo uspostavlja stanje pune  
psihološke stabilnosti.
Specijalna sredstva – Farmakološki doping
Ova  sredstva,  kao  i  upotreba  hormonskih  
preparata,  zbog  štetnog  uticaja  po  zdravlje  
sportista zabranjena su za upotrebu.
U specijalna sredstva spada i visinski trening.
VISINSKI TRENING
U  traganju  za  novim  mogućnostima  koji bi  
unapredili  trening  i  povećali  njegovu  
efikasnost,  potvrđeno  je  kao  ispravno  u  
određenim  periodima  trenirati  u  klimatskim  
uslovima većih nadmorskih visina. Ovaj trening  
mnogi ubrajaju u specijalno sredstvo biološkog  
oporavka.  Sa  higijenskog  stanovišta  visinski  
48

=== PAGE 49 ===

Pokrajinski zavod za sport Osnove medicine sporta
trening  treba  posmatrati  i  kao  potencijalnu  
mogućnost  da  izmenjena  svojstva  vazduha,  
koja se tamo sreću, mogu kod pojedinaca imati  
i  neželjeno  dejstvo.  Osim  toga  u  organizmu  
sportiste za vreme ovih priprema dešavaju se  
neke dodatne strukturalne i fiziološke promene  
u procesu prilagođavanja  na  sve  teži  mišićni  
rad, koje je potrebno objasniti.
Pod  izmenjenim  visinskim  uslovima  koji  
značajnije  utiču  na  razvoj  većeg  tz.  
postvisinskog efekta, podrazumevaju se visine  
iznad 1.000 metara od nivoa mora. Boravak u  
nižim  planinskim  uslovima  nema  bitnijeg  
uticaja na radne sposobnosti.
Izmenjeni  visinski  uslovi  posledica  su  
sniženog  atmosferskog  pritiska,  odnosno  
smanjenog parcialnog pritiska kiseonika. Osim  
ovoga, izmenjena je i gustina, odnosno otpor  
vazduha, temperatura, kao i vlažnost vazduha.
Sniženom  parcijalnom  pritisku  kiseonika  
organizam  se  suprotstavlja  povećanom  
ventilacijom  pluća,  i  u  uslovima  relativnog  
mirovanja  nema  većih  problema  u  adaptaciji  
sve do srednje visinske klime od 3500 metara  
nadmorske visine.
Međutim, prilikom vežbanja i većih fizičkih  
naprezanja  u  procesu  treninga,  adaptacija  i  
potpuna  aklimatizacija  nastaje  tek  posle  3-4  
nedelje.
U procesu aklimatizacije na sniženi parcijalni  
pritisak  kiseonika  organizam  se,  pored  već  
navedene  hiperventilacije  pluća,  prilagođava  
povećanjem broja crvenih krvnih zrnaca, koji  
su  istovremeno  bogatiji  hemoglobinom,  i  
olakšanim  transportom  kiseonika  iz  krvi  u  
mišićno  sadržaja mioglobina  (sposoban je da  
veže kiseonik za sebe slično kao hemoglobin u  
crvenim  krvnim  zrncima)  i  oksidacionih  
enzima u mišićima.
Aklimatizacija sportista na visinske uslove u  
principu je aktivna, jer su fiziološke funkcije  
organizma  podsticane  radom  mišića  na  brže  
prilagođavanje.  Za  razliku  od  ove,  pasivna  
aklimatizacija  nastala  samo  boravkom  na  
planini  traje  mnogo  duže,  u  zavisnosti  od  
visine, nekada do 6 meseci.
U  prvoj  etapi  aklimatizacije,  od  1-8  dana  
aktiviraju  se mehanizmi  regulacije  disajnog i  
srčanog  sudnog  sistema.  Ventilacija  je  pojačana, a rad srca ubrzan. Sportista se u prva  
tri dana, u većini slučajeva dobro oseća i često  
je nerealan u proceni svojih radnih sposobnosti,  
smatrajući je visokom. Posle trećeg dana mogu  
se  pojaviti  znaci  visinske  bolesti  sa  
karakterističnim  simptomima:  vrtoglavicom,  
glavoboljom,  nesanicom,  razdražljivošću,  
gubitkom apetita, mukom, krvavljenjem iz nosa  
i dr.
Zapaža  se  gubitak  finog  osećaja  ravnoteže,  
kontrole vremena i distance, kao i narušavanje  
koordinacije  pokreta.  Navedene  promene  
javljaju  se  najčešće  samo  prilikom  prvog  
boravka na planini, dok se kasnije ne javljaju ili  
su promene sasvim blage.
Kod pojedinaca visinska bolest ima produžen  
tok,  ponekad  toliko  da  remeti  kontinuitet  
trenažnog  procesa.  Poznati  su  i  slučajevi  
sportista  koji  uopšte  ne  podnose  visinske  
pripreme.
U  drugoj  fazi  prilagođavanja,  u  srčano-
sudovnom  i disajnom sistemu  usavršavaju se  
procesi stvaranja energije i povećava se njihova  
funkcionalnost, pa je bolje snabdevanje tkiva i  
ćelija sa kiseonikom i hranljivim materijama.  
Krize aklimatizacije moguće su i u ovoj fazi, ali  
sa lakšim subjektivnim smetnjama.
49

=== PAGE 50 ===

Pokrajinski zavod za sport Osnove medicine sporta
Treća faza je period pune aklimatizacije, sa  
stabilnim srčanim i plućnim funkcijama, kao i  
drugim adaptacionim promenama u mišićima,  
krvi i ostalim organima.
Na tok aklimatizacije, kao i na tempo razvoja  
fizičko-funkcionalnih  sposobnosti,  značajno  
utiče  i  zdravstveno  stanje  sportiste,  kao  i  
njegova prethodna pripremljenost. Na visinske  
pripreme odlaze apsolutno zdravi sportisti čije  
je zdravstveno stanje ispitano neposredno pre  
odlaska na pripreme. Porast radnog učinka biće  
veći ako je i stanje treniranosti pre odlaska bilo  veće. Zapravo visinski trening je samo jedna  
faza u ukupnom programu trenažnog rada.
Najveći  učinak  fizičko-funkcionalnog  
potencijala ostvaruje se na planu aerobne moći,  
odnosno  izdržljivosti.  Porast  anaerobnih  
sposobnosti, kao i ukupnih radnih sposobnosti,  
takođe  je  značajno.Zašto  trening  na  planini  
doprinosi bržem i većem razvoju opštih fizičkih  
mogućnosti nije još u potpunosti razjašnjeno.  
Nije poznato ni u kojoj meri se to ostvaruje,  
mada je evidentno da pozitivni efekti postoje.  
Slični podsticajni mehanizmi na razvoj funkcije  
50Slika 3


=== PAGE 51 ===

Pokrajinski zavod za sport Osnove medicine sporta
postižu  se  i  za  vreme  nizijskog  treninga,  
pojavom hipoksičnog stanja (manjak kiseonika  
u organizmu) za vreme intenzivnog mišićnog  
rada.  Međutim,  stanje  hipoksije,  odnosno  
»gladi« za kiseonikom, pri treningu na planini,  
pored  napornog  vežbanja,  u  značajnoj  meri  
stvara i sam pad parcijalnog pritiska kiseonika.  
Stimulirajući  nadražaj  za  razvoj  funkcije  u  
planini  nastaje  pri  manjem  stepenu  mišićnog  
naprezanja, kada su energetske rezerve još uvek  
očuvane  u  značajnoj  meri,  a  to  pogoduje  
obimnijim  promenama  u  oblasti  radnog  
potencijala  i aklimatizacionih  procesa uopšte.  
Iz  istih  razloga  i  svi  korisni  efekti  treninga  nastaju  znatno  ranije  pa  to  skraćuje  vreme  
radnog  angažovanja,  a  produžava  vreme  
oporavka između dva treninga.
Pored navedenog na aklimatizacione promene  
utiču i sam boravak na planini, pošto izmenjena  
svojstva vazduha produžavaju svoje dejstvo i  
posle treninga. Da bi se ovaj uticaj povećao, za  
boravak se biraju mesta sa višom nadmorskom  
visinom u odnosu na mesta gde se trenira.
Preventivne  higijenske  mere  koje  treba  
preduzeti  za  vreme  boravka  u  planini,  pored  
mera  vezanih  za pravilno izvođenje treninga,  
potrebno je obezbediti odgovarajuću kvalitetnu  
ishranu. Ishrana mora biti raznovrsna, sveža i u  
51Tabela 
SASTAV NAJČEŠĆE KORIŠĆENJE HRANE (Vrednost se odnosi na 100 gr jestivog dela namirnice)
Red.
brojVrsta namirnice J-džul(KCal)Proteini
u grMasti
u grUgljeni
hidrati
1.Govedina srednje masna 649(155)19,67,50,4
2.Svinjetina srednje masna 1466(350)15,231,00,4
3.Jagnjetina 674(161)21,08,0-
4.Svinjska jetra 566(135)21,05,01,5
5.Šunka 1403(335)25,025,0-
6.Suva slanina 2986(713)9,072,8-
7.Domaće kobasice 2195(524)23,045,9-
8.Viršle 712(170)12,013,0-
9.Piletina 633(151)20,57,2-
10.Riba – šaran 624(149)16,78,7-
11.Mleko 281(67)3,43,64,8
12.Buter 3171(757)0,681,00,4
13.Jogurt 218(52)3,33,12,7
14.Sir –kravlji 406(97)1,71,24,0
15.Kačkavalj 1634(390)25,031,0-
16.Jaja 679(161)12,811,40,7
17.Mast – svinjska 3088(952)---
18.Pirinač 1495(357)7,51,675,9
19.Polu beli hleb (70%) 984(235)7,50,449
20.Keks 1687(405)8,610,466,7
21.Makarone 1563(373)12,90,776,5
22.Boranija 138(33)2,50,26,5
23.Pasulj 1282(306)23,71,747,3
24.Krompir 364(87)2,00,119,1
25.Kupus 117(28)1,70,22,0
26.Paprika (crvena) 117(28)1,20,23,1
27.Paradajz 83(20)1,00,35,8
28.Jabuke 243(58)0,30,412,9
29.Grožđe 260(62)0,70,413,5
30.Pomorandže 188(45)0,90,29,8
31.Šećer 1675(400)--97,5
32.Pekmez 963(230)1,5-54,8
33.Med 1403(335)--81,0
34.Čokolada – mlečna 2408(575)8,934,553,1
35.Voćni sok – mešani 151(36)0,50,28,0
36.Pivo 205(49)---

=== PAGE 52 ===

Pokrajinski zavod za sport Osnove medicine sporta
odnosu  na  nizijsku,  nešto  bogatija  ugljenim  
hidratima. Ukoliko je bogata voćem i povrćem,  
dodatna  vitaminizacija  nije  potrebna.  Zbog  
smanjene vlažnosti vazduha i čestog zapaljenja  
gornjih  disajnih  puteva  treba  izbegavati  
gazirana pića.
Vodeno soni bilans obezbeđuje se uzimanjem  
čajeva sa dodatkom limunske kiseline, gustim  
sokovima  kiselog  ukusa  i  preparatima  
mineralnih  soli  (postoje  u  kombinaciji  sa  
vitaminima).  Napici  treba  da  budu  kiselog  
ukusa iz dva razloga. Prvo, jer smanjuju pojavu  
žeđi  i  drugo  što  pomažu  lučenju  sluzi  u  
disajnim  putevima,  a to ublažava  nepovoljno  
dejstvo suvog i hladnog planinskog vazduha.
Najpogodnije planine za trening sportista su  
one  koje  su  visoke  od  1600-2800  metara.  
Vreme  potrebnog  boravka  je  najmanje  dve  
nedelje, ali je znatno bolje ako je duže – do 4  
nedelje. Korisni postvisinski efekat, vraćanjem  
u  niziju,  javlja  se  posle  vremena  
reaklimatizacije koja traje od 3-5 dana.
Visinski trening najkorisniji je za sportiste u  
čijim  sportskim  disciplinama  dominira  
izdržljivost, odnosno za sve one čije takmičenje  
traje duže od 60 sec.
Uopštavajući  značaj  sredstava  za  brži  
oporavak  opravdano  je  verovanje  u  njihov  
koristan  efekat,  pogotovo  kada  se  radi  o  
fizičko-terapeutskim sredstvima. Međutim, sva  
ova  sredstva  ima  smisla  koristiti  samo  onda  
kada su u pitanju kvalitetni, vrhunski sportisti.  
Za sve ostale sportiste, a naročito mlade, koji su  
još  u  fazi  razvoja,  osim  uslova  da  im  se  
obezbedi redovna, raznovrsna, visoko kalorična  
ishrana  bogata  svim  elementarnim  sastojcima  
hrane, primena ovih sredstava nije neophodna a  
neka od njih mogu biti i štetna, više iz razloga  
što  stvaraju  zavisnost  od  preparata  koji  im  
mogu malo pomoći, nego što prave fiziološke  
smetnje.
Pri upotrebi navedenih sredstava potrebno je  
imati u vidu da sportisti izvesno vreme prolaze  
kroz fazu privikavanja na primanjena sredstva,  
i da se korisni efekti ne javljaju odmah. Ali sa  
druge  strane,  nakon  duže  upotrebe  istoga  
sredstva,  zbog  stvorene  navike,  prvobitno  
ostvareni efekti postepeno počinju da opadaju.  
Ispitivanja su pokazala da se ovo može sprečiti  
primenom istovremeno više različitih sredstava  i povremenom zamenom nekih od njih drugim  
sličnim sredstvima ili preparatom.
HIGIJENA ISHRANE
Hrana je jedan od osnovnih preduslova života.  
Pravilnom  ishranom  obezbeđuje  se  stabilnost  
unutrašnje građe organizma i potrebna energija  
za  normalno  odvijanje  fizioloških  funkcija  i  
raznih oblika stvaralačkih aktivnosti.
Za  sportiste  kvalitetna  ishrana  ima  poseban  
značaj iz više razloga. Osnovno je, međutim, da  
kroz  naporne  fizičke  aktivnosti  u  sportu  
organizam  sportiste  trpi  znatne  strukturne  
promene i preživljava veliki gubitak energije,  
često do krajnjeg iscrpljenja energetskih izvora.  
Stoga  je  odgovarajuća  ishrana,  u  potrebnoj  
količini,  neophodna  da  bi  se  ponovo  
uspostavila poremećena strukturna i energetska  
ravnoteža.
U kojoj meri, u uslovima kada je obezbeđena  
kvalitetna ishrana, specijalno odabrana ishrana  
može  doprineti  boljim  sportskim  rezultatima  
nije  još  sasvim  razjašnjeno.  Pri  razmatranju  
značaja sportske ishrane sve više preovladava  
mišljenje da joj izuzetan značaj treba pridavati  
onda kada je ona nedovoljna ili nekvalitetna,  
nego što joj treba pripisivati neku čudesnu moć  
pri postizanju vrhunskih rezultata. To ipak ne  
znači  da  se  ishrana  sportista,  po  količini,  
sadržaju  i  rasporedu  obroka,  ne  razlikuje  od  
uobičajene normalne ishrane.
ISHRANA SPORTISTA
Pravilna ishrana sportista je jedan od osnovnih  
faktora razvoja sportske forme. Njen osnovni  
zadatak  je  da  obezbedi  organizmu  dovoljno  
energetskih  i  gradivnih  materija,  najmanje  
onoliko  koliko  se  u  toku  dana  izgubi.  
Neracionalna ishrana, bez obzira da li se radi o  
manjku gradivnih i energetskih sastojaka hrane,  
na kraju se završava padom sportske forme, a  
ponekad  nastaju  i  uslovi  za  opšti  poremećaj  
zdravlja.
Kad se govori o pravilnoj ishrani misli se na  
ishranu  koja  u  dovoljnoj  meri  nadoknađuje  
organizmu sve elementarne sastojke hrane. U  
normalnoj  ljudskoj  ishrani  zastupljenost  ovih  
elemenata u obezbeđivanju dnevnih energetskih  
52

=== PAGE 53 ===

Pokrajinski zavod za sport Osnove medicine sporta
potreba je sledeća: belančevina 12-15%, masti  
25-35% i ugljenih hidrata 50-60%.
U  odnosu  na  karakter  i  vrstu  vežbanja,  pri  
čemu  je  odlučujuće  koje  su  fizičke  osobine  
najviše  zastupljene  u  sportskoj  disciplini,  
moguće je izvršiti podelu sportske ishrane na  
nekoliko grupa.
Za  sportske  discipline  u  kojima  dominira  
izdržljivost kao fizička osobina (trčanje na duge  
pruge, maratonsko plivanje, biciklizam i dr.),  
osnovno je da se u toku treninga i takmičenja  
oslobađa  velika  količina  energije.  Zato  u  
ishrani ovih sportista u najvećoj meri moraju  
biti  zastupljeni  ugljeni  hidrati.  Procentualni  
odnos  osnovnih  sastojaka  hrane  sledeći:  
belančevine 15%, masti 25% i ugljeni hidrati  
60%.
Na  suprotnoj  strani  u  pogledu  potreba  
hranljivih sastojaka, nalaze se sportisti u čijim  
aktivnostima najviše dolaze do izražaja snaga i  
brzina.
Tipični  predstavnici  ovih sportova su dizači  
tegova  i  bacači  u  atletskim  disciplinama.  Za  
vreme rada kod njih se u znatnoj meri menja  
struktura  mišića  u  smislu  gubljenja  
belančevina.  Iz  tog  razloga  je  ishrana  ovih  
sportista  pretežno  belančevinska,  sa  sledećim  
procentualnim  odnosom  kalorijske  vrednosti  
osnovnih  hranljivih  sastojaka:  belančevina  
22%, masti 36% i ugljenih hidrata 42%.
Negde u sredini nalaze se sportisti kod kojih  
su i snaga i izdržljivost podjednako značajni u  
treningu i takmičenju. Među njima su veslači,  
kajakaši,  desetobojci  i  dr.  Dnevne  kalorijske  
potrebe  ovi  sportisti  obezbeđuju  se  sledećim  
procentualnim  odnosom  elementarnih  
hranljivih  sastojaka:  belančevina  17%,  masti  
27% i ugljenih hidrata 56%.
Takmičari  svih  ostalih  sportova  prema  
sadržaju  osnovne  ishrane  pripadaju,  ili  su  
sasvim blizu, jednoj od pomenutih grupa.
IZBOR HRANE ZA SPORTISTE
Teorijski najpogodnija ishrana za sportiste bila  
bi ona koja je po količini mala, a po bogatstvu  
hranljivih sastojaka velika. Međutim, uzimanje  
ovakve hrane praktično je nemoguće iz razloga  
što  je  čovek  biće  sa  mešovitom  ishranom  i  
normalno varenje može da ima samo kada je  hrana u odgovarajućoj zapremini. Osim toga i  
prirodna ishrana je najčešće u vidu manje ili  
više kabaste hrane, pogotovo ona koja je bogata  
ugljenim hidratima.
Pri izboru hrane za sportiste osnovno je da se  
ne zaobiđu navike u ishrani. Svaki sportista voli  
neku  hranu,  često  pripremljenu  na  poseban  
način, i kad god postoji mogućnost treba mu  
ovu želju ispuniti.
Hrana  sportiste  treba  da  je  lako  svarljiva,  
kalorična,  raznovrsna,  sveža  i  uz  to  bogata  
vitaminima i mineralima.
Teška  punomasna  hrana,  pršut  i  mahunasti  
plodovi teško i dugo se vare i nisu preporučljivi  
u ishrani sportista.
Za  obezbeđenje  potrebnih  belančevina  
sportisti treba ponuditi posnija mesa, najbolje  
govedinu, teletinu, divljač, živinsko meso, ribu,  
jaja, mleko, kobasice sa manje masti, šunku itd.
Dobar  deo  belančevina  unosi  se  i  hranom  
biljnog porekla. Sportisti koji se hrane pretežno  
belančevinskom  ishranom  čak  2/3  ukupnih  
belančevina  obezbeđuju iz hrane životinjskog  
porekla,  pa  moraju  ishranom  unositi  znatne  
količine mesa, u proseku između 350-400 gr.
Obnova masti vrši se iz viška unetih ugljenih  
hidrata i mastima iz mesa, pošto sve vrste mesa  
sadrže  izvestan  procenat  masti.  Mastima  su  
takođe  bogati  buter,  margarin  kao  i  mnoga  
druga hrana.
Izvor  ugljenih  hidrata  u  ishrani  sportista  je  
najveći.  Najčešće  se  unose  hlebom,  
testeninama,  krompirom,  raznim  vrstama  
kolača,  čokoladom,  medom,  marmeladom,  
svežim  voćem  i  povrćem,  kompotima,  
pudingom i ostalim namirnicama.
Vitamini  i  minerali  nalaze  se  u  raznim  
količinama u svim navedenim namirnicama.
U  pripremi  hrane  treba  pribegavati  svim  
kulinarskim veštinama kako bi hrana bila što  
ukusnija i što lakša za probavu. Ono o čemu  
treba razmišljati je to da hrana pri obradi što  
manje  gubi  od  svoje  hranljive  i  vitaminske  
vrednosti.  Kuvanjem  npr.  mesa  i  ostale  
namirnice gube puno od svoje vitaminske, pa i  
hranljive vrednosti. Meso je najbolje pripremati  
pečenjem  i  prženjem  na  žaru.  Tada  se  brzo  
stvara kora koja sačuva mnoge sastojke hrane,  
53

=== PAGE 54 ===

Pokrajinski zavod za sport Osnove medicine sporta
što nije slučaj pri kuvanju jer se niz elemenata  
hrane rastvori i pređe u vodu.
Podela ishrane sportiste u odnosu na sportsku  
angažovanost 
Pored podele ishrane prema  karakteru vežbi  
ona  se deli  takođe  i  u odnosu na zbivanja  i  
događaje vezane za sportsko angažovanje, pa  
tako  razlikujemo  osnovnu  ishranu,  
predturnirsku ishranu, turnirsku ishranu i post  
turnirsku, odnosno post takmičarsku ishranu.
Osnovna  ishrana  –  je  uobičajena  ishrana  
sportiste u toku godine. Za sportiste sportskih  
disciplina  izdržljivosti  ishrana  je  bogata  
ugljenim hidratima, za razliku od sportista koji  
se takmiče u sportovima snage i brzine, čija je  
ishrana pretežno belančevinska.
54

=== PAGE 55 ===

Pokrajinski zavod za sport Osnove medicine sporta
Do promene u osnovnoj ishrani dolazi onda  
kada  se  bitno  menja  sadržaj  trenažnog  rada.  
Tad se menja ili više menjaju i ukupne dnevne  
energetske vrednosti, kao i njeni sastojci. Npr.  
za  vreme  rada  na  razvoju  opšteg  fizičkog  
potencijala  svi  sportisti  moraju  uzimati  više  
ugljenih  hidrata.  Suprotan  primer  je  veće  
unošenje  hranom  belančevina  u  vreme  
pojačanog rada na snazi.U toku godine izbor namirnica za pripremu  
osnovne  ishrane  sportista  je  velik.  Kritičan  
period je zima kada je ponuda svežeg voća i  
povrća  nešto  smanjena,  pa  je  i  vitaminska  
vrednost hrane manja. Opravdano je tada ove  
materije  nadoknađivati  nekim  od  poznatih  
preprata, najbolje u kombinaciji sa mineralima.
55


=== PAGE 56 ===

Pokrajinski zavod za sport Osnove medicine sporta
Uobičajeno je da se osnovna ishrana uzima tri  
puta na dan, za vreme doručka, ručka i večere.  
Zbog promenljivog sadržaja trenažnog rada, od  
dana  do  dana,  praktično  je  nemoguća  
određivanje kalorijskog odnosa među obrocima  
za duži vremenski period. U zavisnosti kada je  
trening, prepodne, popodne, uveče ili u svim  
ovim terminima, izabraće se vreme za glavni  
obed.
Cilj glavnog obeda je da organizam obezbedi  
potrebnom  energijom  za  obavljanje  radnih  
zadataka sledećeg treninga i tako spreči veće  
korišćenje  energije  iz  deponovanih  rezervi.  
Čest  je,  međutim,  slučaj  u  savremenom  
sportskom  treningu  da  je  vreme  između  
pojedinih treninga u toku dana sasvim kratko i  
ne  dozvoljava  uzimanje  hrane  u  dovoljnoj  
količini, jer se ona do sledećeg treninga ne bi  
potpuno  svarila.  Tada  se  u  toku  dana  
obezbeđuje minimum potrebne energije, a sve  
ono  što  nije  moglo  da  se  unese  ranije  
nadoknađuje se uveče. Ovaj obrok ne bi smeo  
da sadrži suviše belančevina, jer ova hrana ima  
podražajno dejstvo na CNS pa bi san mogao  
biti poremećen.
Vreme  potrebno  da  se  hrana  u  organizmu  
pretvori u jedinjenje za neposredno korišćenje  
kreće se od 2-5 h. Ako sportisti uzimaju hranu  
koja se lako vari sposobni su za trening već  
posle 3-4 h, a za takmičenje obavezno tek posle  
4 h. Samo je laka hrana – čaj, kakao, mleko, sa  
dodatkom šećera već posle 2 h svarena, pa je  
pogodna  kao  dopunska  ishrana  sportiste  u  
vreme višednevnih treninga.
Hranu  treba  uzimati  pre  svakog  treninga,  
naročito to važi za mlade sportiste u razvoju.  
Izbegavanje  obroka  iz  raznih  razloga  je  loša  
navika. Uvek se može izabrati takva hrana koja  
neće remetiti izvođenje redovnih treninga, koji  
ipak nisu tako učestali da sprečavaju redovnost  
osnovne ishrane.
Predturnirska  ili  predtakmičarska  ishrana  –  
treba  da  obezbedi  sportistima  uslove  za  
stvaranje  što  većih  zaliha  energije,  pogotovu  
onima koji nastupaju u sportovima izdržljivosti.  
Tu se pre svega misli na tzv. superkonpenzaciju  
glikogena,  koja  u  osnovi,  kako  je  to  već  
opisano, predstavlja izmenjeni režim treninga i  
ishrane u cilju što većeg obogaćivanja mišića i  
jetre rezervama glikogena.Stvaranje  većih  energetskih  rezervi  je  
višednevni proces i traje u proseku između 3-7  
dana uoči takmičenja, pa to na izvestan način  
umanjuje značaj ishrane na dan takmičenja, jer  
se osnovna energija za što efikasniji rad manje  
stvara na dan takmičenja.
Predturnirska  ishrana  bogata  je  ugljenim  
hidratima.  Belančevinama  treba  zadovoljiti  
elementarne potrebe (1 gr belančevina/kg/TT) i  
obezbediti  ih  lako  svarljivim  namirnicama:  
kajganom,  mlekom,  piletinom,  teletinom  na  
žaru itd.
Turnirska  ishrana  ili  ishrana  na  dan  
takmičenja  treba  da  je  takva  da  što  manje  
opterećuje  organe  za  varenje.  Korisno  je  da  
sportisti u takvim prilikama popiju samo sok i  
čaj  sa  šećerom  ili  medom,  a  tek  posle  
takmičenja  uzimaju  obilnije obroke. Kada  su  
takmičenja  popodne,  da  bi  se  suzbio  osećaj  
gladi,  uzima  se više  puta  ovakav  napitak.  U  
slučaju  večernjeg  nastupa  za  doručak  je  
preporučljivo  uzeti  normalan  obrok  lako  
svarljive hrane, a posle toga, do nastupa, preći  
na tečne napitke.
Ovakav  način  ishrane  neposredno  pred  
takmičenje, na koji naši sportisti još uvek nisu  
navikli,  u  praksi  se  pokazao  korisnim.  Ne  
opterećuje  organe  za  varenje  a  štedi  
deponovanu  energiju  za  mišićni  rad,  pošto  
uneseni šećeri održavaju potrebni nivo šećera u  
krvi.
Najveći  problem  sa  turnirskom  ishranom  
imaju  sportisti  koji  u  toku  dana  više  puta  
nastupaju  (stonoteniseri).  Često  između  dva  
nastupa nema ni sata pauze. Tada je najbolje da  
na pola sata (vreme potrebno da glukoza dospe  
iz  organa  za  varenje  u  krv)  uoči  sledećeg  
nastupa sportisti popiju manju količinu tečnosti  
(200-400  ml)  sa  dodatkom  šećera  u  
koncentraciji  između  2-10%.  Dobro  je da  se  
napicima doda limunska kiselina, da bi dobili  
kiseo  ukus  koji  ne  izaziva  žeđanje.  Nije  
preporučljivo  u  ovakvim  prilikama  uzimati  
gazirana pića.
Sportisti čije takmičenje dugo traje (biciklisti,  
maratonci) treba za to vreme da uzimaju dosta  
tečnosti u vidu 2-2,5% rastvora šećera.
Postturnirska ili posttakmičarska ishrana treba  
u  što  kraćem  roku  da  obezbedi  potpunu  
56

=== PAGE 57 ===

Pokrajinski zavod za sport Osnove medicine sporta
regeneraciju  istrošenog  organizma  i  sa  tog  
stanovišta  ona  je  u  najvećoj  meri  u  funkciji  
bržeg oporavka.
Ponovno  obogaćivanje  energetskih  izvora  
najbrže  je  ako  se  u  organizam  unosi  dosta  
ugljenih hidrata, jer je »glad« za šećerima tada  
najveća.
Prvi  obrok  posle  takmičenja  uzima  se  
najranije 1 h posle nastupa. Pre toga dolaze u  
obzir  samo  rastvori  šećera  u  vidu  sokova,  
čajeva,  hladnih  kompota,  tečnih  pudinga  i  
slično.
OSNOVNI SASTOJCI ISHRANE
Ugljeni hidrati, masti i belančevine, zajedno  
sa  vitaminima  i  mineralnim  solima,  
predstavljaju osnovne hranljive sastojke.
Ugljeni hidrati i masti nosioci su energije, dok  
su  belančevine  gradivne  materije,  a  samo  
izuzetno  (u  vreme  gladovanja)  davaoci  
energije.
Vitamini  i mineralne  soli značajno utiču na  
tok izmena materija u organizmu, najčešće kao  
sastavni  delovi  hormona  i  fermenata  –  
bioloških regulatora fizioloških funkcija.
Ugljeni hidrati
Ugljeni  hidrati  procentualno  su  najviše  
zastupljeni u ljudskoj ishrani, često i do 60%  
ukupnih hranljivih vrednosti. U organizam se  
unose  kao  složena  jedinjenja  skroba  u  hrani  
porekla žitarica ili kao jednostavnija jedinjenja  
šećera. Ima ih dosta u hlebu, slatkišima, voću i  
povrću,  kao  i  drugim  vrstama  hrane  u  nešto  
manjoj količini.
Nakon razlaganja u sistemu organa za varenje  
ugljeni hidrati u obliku glukoze prelaze u krv,  
odakle ih ćelije odmah mogu koristiti kao izvor  
energije, ili ih deponuju kao rezervu u obliku  
glikogena u jetri i mišićima. U slučaju da su  
rezerve  ovoga  jedinjenja  popunjene,  višak  
glikoze biće pretvoren u masti, koje se talože u  
masnim depoima.
Ukupne  glikogenske  rezerve  u  organizmu  
kreću se između 450-750 gr od čega oko 1/10 u  
jetri. U većoj količini deponovane su kod dobro  
treniranih sportista.
Glikogenom iz jetre održava se potrebni nivo  
glukoze u krvi, kojom se energetski obezbeđuju  sve tkivne strukture osim mišićnih. Mišići ovu  
glukozu mogu da koriste samo izuzetno, kada  
dugotrajnom  aktivnošću  iscrpe  svoje  rezerve,  
deleći ostatak posle obezbeđenja CNS, crvenih  
krvnih zrnaca i nadbubrega, čije se funkcije ne  
mogu  normalno  odvijati  pri  smanjenom  
snabdevanju glukozom.
Mišićni glikogen koriste sami mišići, i to tako  
da svaki mišić koristi samo svoje rezerve, čak i  
u  slučajevima  konačnog  iscrpljenja  rezervi  
mišići u radu nisu u mogućnosti da preuzmu  
glikogen manje angažovanih mišića.
Energetsko  obezbeđenje  iz  glikogena,  pod  
pretpostavkom  da  se  sve  raspoložive  rezerve  
iskoriste,  iznosilo  bi  od  7540-12880  džula  
(1800-3075 džula KCal), a to je nedovoljno da  
bi  se  obezbedile  dnevne  potrebe  sportista  u  
energiji.  Ostatak  nastaje  sagorevanjem  masti,  
koje  imaju  ulogu  zaštitnika  glikogenskih  
rezervi u organizmu.
Pri  sportskim  aktivnostima  mišićni  glikogen  
ozbiljnije se troši samo  onda kada su napori  
intenzivni.  Veličina  izvršenog  rada  u  takvim  
uslovima u direktnoj je srazmeri sa bogatstvom  
glikogenskih rezervi, i sportisti nastoje da one  
budu što veće. Posebnim režimom treninga i  
ishrane dobro pripremljeni sportisti uspevaju da  
u  znatnoj  meri  uvećaju  sadržaj  glikogena.  
Normalno mišići sadrže 1,5-2 gr% glikogena, a  
nakon faze superkompenzacije i do 4,5 gr%.
U čemu se sastoji procenat superkompenzacije  
glikogena? Osnovno je da u mišićima nastane  
»glad«  za  ugljenim  hidratima.  To  se  postiže  
obimnijim i intenzivnijim treningom i ishranom  
siromašnom ugljenim hidratima u trajanju od  
nekoliko  dana.  Posle  toga,  3-4  dana  uoči  
nastupa  prelazi  se  na  laganiji  trenažni  rad  i  
ishranu bogatu ugljenim hidratima.
Iako postoji mogućnost pretvaranja i masti i  
belančevina  u  ugljene  hidrate,  akumulacija  
glikogena u mišićima u višku ostvaruje se samo  
na račun ugljenih hidrata.  Eksperimentima  je  
dokazano  da  se  manjim  unošenjem  ugljenih  
hidrata smanjuje procenat glikogena u mišićima  
i u jetri. Posebno je neprijatno opadanje rezervi  
u jetri, jer se iz njih reguliše nivo glukoze u  
krvi, koja je za neke sisteme i organe jedini  
izvor energije.
57

=== PAGE 58 ===

Pokrajinski zavod za sport Osnove medicine sporta
Pri ishrani u kojoj preovlađuju ugljeni hidrati  
treba  voditi računa da se u tome  ne pretera,  
pošto  ugljeni  hidrati  vezuju  znatnu  količinu  
vode. Jedan gram ugljenih hidrata vezuje 3 gr  
vode,  pa  bi  to  moglo  dovesti  do  povećanja  
telesne težine.
Masti
Masti  su  pretežno  energetske  materije.  U  
organizam  se  unose  masnoća  životinjskog  i  
biljnog porekla. Dnevna ishrana zastupljena je  
mastima i do 40%.
Rezerve masti  u organizmu  su velike  i kao  
izvori energije, za razliku od ugljenih hidrata,  
stoje  na  raspolaganju  u  skoro  neograničenim  
količinama. Osim toga, masti su veoma bogate  
energijom. Jedan gr masti oslobađa energiju od  
38 J (9 KCal), dok ugljeni hidrati oslobađaju  
samo 17 J (4,1 KCal).
Masti su složena jedinjenja alkohola i masnih  
kiselina.  Za  stvaranje  energije  oksidacijom  
koriste  se  masne  kiseline,  koje  do  sinteze  
direktnog  davaoca  energije  –  jedinjenja  
bogatog  energijom  ATP-a,  prolaze  isti  put  
razgradnje kao i ugljeni hidrati.
Kao izvori energije za mišićni  rad masti  se  
koriste u velikim količinama.
Sve do intenziteta rada u proseku oko 80% od  
kiseoničkog  maksimuma,  masti  su  osnovni  
davaoci energije. Na taj način štede se rezerve  
glikogena kao neophodnog izvora energije za  naporniji rad. Pri sportskim takmičenjima koja  
dugo  traju,  masti  skoro  u  potpunosti  
obezbeđuju  mišiće  energijom.  Prelaskom  na  
teže oblike rada, sporijeg oslobađanja energije  
iz  masti,  kao  i  zbog  obimnijeg  trošenja  
kiseonika za oksidaciju masti, mišići prelaze na  
stvaranje energije iz ugljenih hidrata, odnosno  
iz glikogena.
Masti  u ljudskoj  ishrani,  pored  značaja  kao  
energetskog izvora, važne su i kao nosioci u  
njima topljivih vitamina (A, D, E i K).
Sportisti  rezerve  masti  uglavnom  
podmiruju  iz  viškova  unetih  ugljenih  hidrata  
(deo  koji  se  ne  pretvara  u  glikogen).  Veće  
unošenje  masnih  materija  nije  zastupljeno  
među sportistima iz razloga što se glikogen kao  
osnovni  izvor  energije  za  anaerobni  
metabolizam  –  od  koga  pre  svega  zavisi  
kvalitet  sportiste  u  mnogih  sportskim  
disciplinama, regeneriše iz hrane koja je bogata  
ugljenim  hidratima.  Isto  tako  suviše  masna  
hrana nije prijatnog ukusa.
Belančevine
Za  ljudski  organizam  belančevine  
predstavljaju  osnovnu  gradivnu  materiju,  a  
samo u izuzetnim prilikama gladovanja mogu  
da posluže i kao izvor energije.
U organizam se unose hranom životinjskog i  
biljnog porekla, i to najbolje u istom odnosu.
58Tabela 8
POREĐENJE MINERALNIH POTREBA ZA NESPORTISTE I SPORTISTE (Po DONAT/ŠILER-u)
Minerali nesportisti sportisti
Gvožđe 15 mg 30-50 mg
Fosfor 1,5 gr. 3-5 gr.
Kalcijum 1 gr. 2-3 gr.
Kuhinjska so 10 gr 15-25 gr.
Tabela 9
UKUPNI ENERGETSKI PROMET
Veličina mišićnog rada Profesija džula (KCal)
Sedeći posao administrativac 9650 (2300)
Umeren rad mišićakrojač,  obućar,  crtač,  knjigovezac,  
prec. mehaničar11750 (2800)
Srednje težak posao stolar, mehaničar, metalac 14650 (3500)
Težak mišićni rad zemljoradnik, kamenorezac 17800 (4250)
Najteži mišićni rad rudar, drvoseča, kosač 21000 (5000)

=== PAGE 59 ===

Pokrajinski zavod za sport Osnove medicine sporta
Belančevine  predstavljaju  osnovni  sastavni  
deo svih živih bića. Građa i funkcija ćelija u  
biti je predodređena postojanjem belančevina.
Unutar-ćelijski sadržaj belančevina u toku je  
stalnih promena, razgradnje i obnove. Naročito  
je za vreme napornog vežbanja veliki gubitak  
belančevina  u  mišićima,  pa  se  u  vreme  
oporavka,  da  bi  se  izgubljeno  obnovilo,  
nastavlja  sa  intenzivnim  prometom  ove  
materije.
Iako  se  u  organizam  unosi  kao  materija  
dvojakog porekla, za ljudsku ishranu značajnije  
su belančevine  životinjskog porekla. Unete u  
organizam belančevine se razgrađuju na svoje  
osnovne  sastojke  aminokiseline,  iz  kojih  se  
potom  sintetišu  karakteristične  belančevine  
ljudskog  organizma.  Neke  aminokiseline  
organizam  nije  u  stanju  da  stvara,  te  ih  
obavezno  mora  unositi.  Ove  bitne  amino  
kiseline, često nazivane esencijalni, nalaze se  
samo u belančevinama životinjskog porekla, pa  
otuda  odgovarajući  procenat  belančevina  
životinjskog  porekla  mora  biti  zastupljen  u  
ishrani.
Pretežna orijentacija u ishrani na belančevine  
životinjskog porekla nije najbolja za sportiste.  
Od  svih  osnovnih  hranljivih  sastojaka  
belančevine imaju najveće specifično dinamsko  
dejstvo hrane, odnosno za preradu u organizmu  
troše najveću količinu energije. I sve dok traje  
ova  razgradnja,  sportista  ne  bi  trebalo  da  se  
ozbiljnije napreže trenažnim radom.
Vitamini
Vitamini  su  jedinjenja  koja  usmeravaju  niz  
komplikovanih  reakcija  u  organizmu  
(metabolizam).  Deluju  samostalno  ili  kao  
sastavni delovi hormona i fermenata i veoma su  
značajni za pravilnu ishranu sportista.Nedovoljno  unošenje  vitamina  u  dužem  
vremenskom periodu praćeno je poremećajem  
prometa materija, često u vidu bolesti, sa jasno  
izraženim  znacima.  Ove  bolesti,  nazivaju  se  
avitaminozama  zbog  nedostatka  vitamina.  
Danas se one susreću jedino još u zemljama  
gde problem ishrane nije rešen.
Dnevne  potrebe  za  vitaminima  su  male  i  
izražene  su  miligramskim  vrednostima.  Veće  
potrebe javljaju se u vreme specifičnog stanja  
metabolizma, kao što je doba rasta i razvoja,  
trudnoća i dugotrajno i naporno vežbanje.
Vitamini se unose u organizam rastvoreni u  
mastima (A, D, E, K) i vodi (C, i vitamini iz  
grupe B).
Vitamini  u  sportskoj  ishrani  mogu  da  se  
podele u dve grupe: na one koji direktno utiču  
na  radni  učinak,  i  na  one  koji  nemaju  te  
osobine.  U  prvu  grupu  spadaju  vitamini  C,  
vitamini grupe B i E vitamin, dok su u drugoj  
grupi  vitamin  A,  D,  K  i  vitamin  B12.  Ova  
podela ne isključuje potrebu sportista za većim  
unošenjem vitamina iz druge grupe, jer njihova  
uloga u uspostavljanju ravnoteže strukturnih i  
funkcionalnih promena nakon izvršenog rada je  
velika,  iako  na  procese  stvaranja  energije  
nemaju većeg uticaja.
Dnevne potrebe za vitaminima uvećavaju se  
kod  sportista  procentualno  uvećanom  
energetskom prometu.
Pošto je ukupni rashod energije znatno veći  
kod  sportova  izdržljivosti,  potrebe  za  
vitaminima su izraženije.
Da  li  je  sportistima  i  pored  obezbeđenja  
raznovrsne,  kvalitetne  hrane  u  dovoljnim  
količinama,  potrebno  dodavati  vitamine  nije  
59Tabela 10
UKUPNI ENERGETSKI PROMET SPORTISTA
Sportska disciplina telesna težina u kg džul (KCal)
Dugoprugaši 70 22600 (5400)
Veslači 80 27650 (6600)
biciklisti 70 26000 (6200)
Boks 75 24300 (5800)
Fudbal 70 23000 (5500)
plivanje 70 23000 (5500)
gimnastika 60 17600 (4200)
Dizanje tegova 80 27650 (6600)

=== PAGE 60 ===

Pokrajinski zavod za sport Osnove medicine sporta
sasvim jasno. Ako jeste, to se pre svega odnosi  
na C i B1 vitamin.
C vitamin – najviše ga ima u svežem voću i  
povrću, osobito u paprici, spanaću, paradajzu,  
limunu, pomorandži i kupusu.
Ovaj  vitamin  povoljno  deluje  na  odvijanje  
oksidativnih procesa pri stvaranju energije i na  
izmene  materija  u  međućelijskim  prostorima,  
naročito u potpornom tkivu (kostima, vezivu) i  
sluznicama.  Uticaj  ovoga  vitamina  na  radnu  
sposobnost je veliki, ali do danas nije poznato  
kojim se sve mehanizmima ostvaruje taj uticaj.
Nedostatak C vitamina u ishrani prouzrokuje  
bolest  nazvanu  skorbut.  Osnovni  znaci  ove  
bolesti  su  kapilarno  krvavljenje,  zapaljuje  
desni,  slab  razvoj  kostiju  i  teško  zarastanje  
rana.
Sportistima je poznato dejstvo C vitamina i  
uzimaju ga u dovoljnim količinama, često iznad  
potreba.  Višak  se  deponuje  u  tkivima  kao  
rezerva C vitamina. Mogućnost predoziranja C  
vitamina ne postoji.
Uobičajene dnevne doze ovoga vitamina kreću  
se  između  35-50  mg.  Sportistima  u  vreme  
pojačanog  treninga  potrebne  su  znatno  veće  
količine, i do 500 mg.
B1  vitamin  –  nalazi  se  u  klicama  raznih  
žitarica, mahunastom povrću i kvascu. Značaj  
ovog vitamina vezan je za energetsku izmenu  
materija.
Nedostatak  ovoga  vitamina  izaziva  bolest  
avitaminoze  »Beri-beri«,  sa  osnovnim  
promenama  na  mišićnom  tkivu,  nervnom  
sistemu i srčanom mišiću.
Potrebe  sportista  za  ovim  vitaminom,  zbog  
uticaja na energetski promet, su velike, naročito  
u onih koji se bave sportovima izdržljivosti.
Normalne doze B1 vitamina kreću se oko 1,5  
mg. Doze za sportiste kreću se između 4-8 mg.
B2  vitamin  –  proizvode  ga  crevne  baterije.  
Uloga  mu  je  u  održavanju  normalnog  
energetskog prometa.
B6  vitamin  –  Ima  ga  skoro  u  svim  
namirnicama.  Ovaj  vitamin  podstiče  
metabolizam  belančevina  i  značajan  je  u  
procesu oporavka sportista.PP vitamin – ima ga u svakoj hrani. Značajan  
je  za  normalno  odvijanje  ćelijskog  
metabolizma.
E  vitamin  –  nalazi  se  u  klicama  žitarica.  
Dejstvo  ovoga  vitamina  nije  još  dovoljno  
razjašnjeno.  Predpostavlja  se  da  podstiče  
promet materija u mišićima i sprečava nastanak  
hipoksije.
A  vitamin  –  nalazi  se  u  proizvodima  
životinjskog  porekla:  mesu,  žumancetu,  jetri  
itd. Osnovna uloga ovoga vitamina vezana je za  
održavanje  normalnog  stanja  epitelnih  ćelija,  
očuvanje vida i podsticanje rasta.
Nedostatak ovoga vitamina izaziva poremećaj  
vida, koji se ispoljavaju naročito uveče znacima  
poremećaja  prilagođavanja  vida  na  mrak  
(kokošije slepilo).
D vitamin – najviše ga ima u ribljem ulju, a  
znatno manje u žumancetu jajeta i mleku. Pri  
sunčanju u koži nastaje iz provitamina.
Ovaj  vitamin  podstiče  izmenu  materija  u  
kostima i ubrzava procese okoštavanja.
U  nedostatku  D  vitamina  nastaje  bolest  
avitaminoze rahitis, sa izraženim deformitetom  
kostiju.
Mineralni soli
Mineralne  soli  su  materije  neorganskog  
porekla  koje  se  u  organizmu  pojavljuju  u  
raznim  oblicima,  čineći  sastavni  deo  građe  
pojedinih  delova  tela  ili  kao  biološki  
katalizatori  učestvuju  u  regulaciji  prometa  
materije  u  tkivima  i  ćelijama.  Istovremeno  
imaju sposobnost da menjaju fizičke i hemijske  
osobine  vode  u  kojoj  su  rastvorene,  te  
promenom  osmotskog  pritiska,  omogućuju  
kretanje vode iz međućelijskih prostora u ćelije  
i obratno.
Natrijum,  hlor,  kalijum,  magnezijum,  
kalcijum, fosfor i gvožđe nalaze se u organizmu  
u većoj  količini,  za razliku  od cinka,  fluora,  
joda i kobalta koji se nalaze samo u tragovima.  
Natrijum (Na) i Hlor (Cl( najvažniji su elementi  
vanćelijske  tečnosti,  za  razliku  od  ćelija  u  
kojima se nalazi kalijum (K). U jonskom stanju  
Na i K raspoređeni su sa obe strane membrane  
mišićnih  ćelija  i  odgovorni  su  za  nastajanje  
membranskog  akcionog  potencijala  i  
prenošenja podražaja na mišiće.
60

=== PAGE 61 ===

Pokrajinski zavod za sport Osnove medicine sporta
Kalcijum i fosfor u vidu soli ulaze u sastav  
kostiju.  Kalcijum  pored  toga  ima  ulogu  u  
kantrakciji  mišićnih  ćelija,  a  fosfor  ulazi  u  
sastav energetskih jedinjenja (ATP, ADP).
Gvožđe je važan sastojak hemoglobina.
U organskim tečnostima najviše ima Na i K u  
obliku soli natrijum hlorida (rastvor kuhinjske  
soli)  i kalijum  fosvata.  Joni Na i K  ulaze  u  
sastav  pufernog-regulatornog  sistema  koji  
sprečava  znatniju  promenu  koncentracije  
kiselina i baza u telesnim tečnostima.
Većina ostalih minerala, kao sastavni delovi  
hormona  ili  fermenata,  potpomažu  mnoge  
biohemijske reakcije u organizmu.
Dnevne  potrebe  u  mineralima  su  male  i  sa  
hranom  se  unose  u  odgovarajućoj  količini.  
Najveće potrebe organizam ima za natrijumom  
i hlorom, odnosno za kuhinjskom soli, oko 10  
gr.
Potrebe sportista za mineralima su veće. Za  
vreme produženih napora oni znojenjem, ili na  
druge načine, gube deo ovih materija. U odnosu  
na nesportiste ove potrebe su uvećane za 2,5-3  
puta.
Dnevne potrebe za hranljivim materijama
Hranljive materije treba da zadovolje osnovne  
potrebe organizma za gradivnim i energetskim  
materijama.  Kako  su  potrebe  za  gradivnim  
materijama  uglavnom  konstantne,  na  
promenljivost  dnevnih  potreba  u  hrani  utiču  
samo razlike u energetskim potrebama.
Dnevne energetske potrebe treba da obezbede  
bazalni  metabolizam  i  metabolizam  
stvaralačkog učinka.
Bazalni  metabolizam  je  osnovni  promet  
materija.  U  dnevnim  energetskim  potrebama  
predstavlja  onu  energiju  koja,  u  stanju  
mirovanja i na prazan stomak,  pri normalnoj  
telesnoj  temperaturi  i  temperaturi  okoline  od  
20o  obezbeđuje  stabilnim  važne  telesne  
funkcije  –  rad  srca  i  krvotoka,  disanje,  rad  
bubrega i CNS.
Bazalni  metabolizam  ne  podleže  bitnijim  
promenama. Za muškarce on iznosi 4,2 džula  
(1 KCal) na kilogram telesne težine/1 h, što za  
osobu od 70 kg predstavlja 705 džula  (1680  
KCal) na dan. Kod žena on je manji za 5-10%.Metabolizam stvaralačkog učinka predstavlja  
dodatni promet energije koji treba da obezbedi  
celodnevne  aktivnosti.  Na  njega  u  najvećoj  
meri utiču mišićne aktivnosti.
Za osobe u dobu pune stvaralačke aktivnosti,  
prosečne  telesne  težine,  dnevne  potrebe  u  
energiji  (bazalni  metabolizam  +  metabolizam  
stvaralačkog učinka) iznosi za muškarce 12150  
džula (a (2900 KCal), a za žene 8800 džula  
(2100 KCal).
U  tabeli  su  date  dnevne  energetske  potrebe  
radnika raznih profesija.
Dnevne energetske potrebe sportista veće su  
nego  u  nesportista,  čak  i  od  onih  koji  rade  
najteže  poslove.  Sledeća  tabela  to  jasno  
potvrđuje.
Dodatne  potrebe  sportista  za  energijom  
proporcijalne su obimu i intenzitetu rada. Kako  
je on promenljiv u raznim ciklusima trenažnog  
rada srazmerno ovim promenama, menja se i  
dnevno unošenje hrane.
Izračunavanje  energetskog  bilansa  sportista  
vrši se na sledeći način: u odnosu na uobičajene  
dnevne  energetske  potrebe  (2900  KCal  za  
muškarce  i  2100  za  žene)  dodaje  se,  u  
zavisnosti  od  težine  rada,  6-10  KCal  na  (kg  
težine)  1 ha rada. Ako je rad lagan  onda  je  
dovoljno uvećati energetske zalihe za 6 KCal  
(kg TT) 1 h. U slučajevima težih oblika rada za  
vreme treninga ovo uvećanje raste i do 10 KCal  
na kg (TT) 1 h.
POREMEĆAJ PROMETA VODE U  
ORGANIZMU SPORTISTE ZA VREME  
DUGOTRAJNIH I INTENZIVNIH FIZIČKIH  
NAPORA
U telu odraslog čoveka više od 60% telesne  
mase  sačinjava  voda,  što  jasno  ukazuje  na  
važnost uloge koju ona ima. Bez nje ni jedan  
deo tela ne može opstati, a ne unošenje vode  
koje bi dovelo do pada telesne mase za 15%  
izazvalo bi smrt. Ona je transporter i osnovni  
rastvarač  svih  unetih  materija  u  organizam  i  
nezamenjiva  komponenta  u procesu ćelijskog  
prometa materija.
U organizmu voda je raspoređena na ćelijsku i  
vanćelijsku.  Vanćelijska  voda  deli  se  na  
vaskularnu  (vodu  u  krvnim  sudovima)  i  
ekstravaskularnu,  koja  se  deli  još  na  
61

=== PAGE 62 ===

Pokrajinski zavod za sport Osnove medicine sporta
transćelijsku (vodu u priboru organa za varenje)  
i vodu međućelijskih prostora.
Ako bi vodu u čovečijem organizmu pretvorili  
u  težinske  odnose,  ustanovili  bi  da  odrasla  
osoba od 70 kg sadrži ukupno 42 kg vode, od  
koje je 32 kg smešteno u ćelijama, oko 10 kg u  
međućelijskim prostorima, nešto više od 3 kg u  
vidu plazme u krvnim sudovima i oko 1,5 kg  
transćelijske vode.
Dnevne promene u količini vode u određenim  
prostorima  su  male,  a  jedna  od  primarnih  
organskih funkcija je baš održavanje ovakvog  
stanja. Ovo se ne odnosi na sistem organa za  
varenje,  čije  šupljine  nemaju  karakteristike  
drugih  unutrašnjih  prostora  i  smatraju  se  
spoljašnjom sredinom. Kroz ovaj sistem za 24 h  
prođe između 2-6 litara vode.
Sastav  navedenih  telesnih  tečnosti  je  dosta  
sličan, jer se pojedine supstance nalaze u svim  
tečnostima. Ono što ih međusobno razlikuje je  
nejednaka koncentracija (gustina čestica) ovih  
materija u njima.
Glavne  supstance  (mineralni  sastojci)  u  
ćelijama su kalijum i magnezijum u spoju sa  
organskim  fosfatima,  a  u  međućelijskim  
prostorima  to  je  natrijum  u  vidu  hlorida  i  
bikarbonata.
Kretanje  tečnosti  i  rastvorenih  materija  sa  
jednog mesta  na drugo, ako se izuzme  srce-
pumpa  koja  omogućuje  kretanje  tečnosti  
organizmu  uopšte,  omogućeno  je  procesima  
osmoze i difuzije, kao i aktivnim prenošenjem  
samih ćelija.
Poremećaj  prometa vode odnosi se najčešće  
na njeno smanjenje ili dehidraciju, koja može  
biti izazvana žeđanjem, čestim povraćanjem u  
toku bolesti i obilnim znojenjem.
U sportu ovakva stanja posledica su obilnog  
znojenja  i,  retko,  žeđanja,  kao  u  slučaju  
zalutalih alpinista npr.
Za vreme teškog i dugotrajnog rada u sportu,  
pogotovo pri visokoj spoljašnjoj temperaturi i  
velikoj vlažnosti vazduha, organizam sportiste  
izgubi  znojenjem  do  4  litra  telesne  vode,  a  
nekada i više. Do ovako velikog gubitka vode  
dolazi  zbog  izvanredne  zagrejanosti  tela,  
nekada i preko 41oC, i nastojanja organizma da  
se  znojenjem  i  drugim  vidovima  termoregulacije  oslobodi  suvišnog  
pregrejavanja.
Toplota  tela  nastaje  u  mišićnim  i  drugim  
ćelijama u toku fizičkih aktivnosti, a posledica  
je  ubrzanog  prometa  materija  u  procesu  
oslobađanja energije za obavljanje specifičnih  
ćelijskih aktivnosti.
Svaki  produženi  rad  u  sportu  zahteva  
uključivanje  termoregulacionog  aparata,  bez  
obzira  na  vremenske  prilike.  Do  poremećaja  
prometa  vode  i  pojave  pregrejavanja  dolazi,  
međutim,  samo  u  toplim  i  sparnim  letnjim  
danima,  kada  se  organizam  oslobađa  viška  
toplote  radom  znojnih  žlezda  u  otežanim  
uslovima,  zbog  sve  manjeg  priliva  krvi  pod  
kožu i usporenog isparavanja vodene pare sa  
površine tela.
Pojava dehidracije i njeni znaci
Na  početku  znojenja  gubi  se  tečnost  iz  
međućelijskih  prostora.  Vremenom,  pri  
produženom  znojenju,  smanjuje  se  količina  
vode u ovom prostoru, pa se remeti ustaljeni  
odnos  količine  i  koncentracije  tečnosti  u  
ćelijama  i sredine  koja ih okružuje. Kako je  
znoj u odnosu na telesne tečnosti hipotoničan  
(ima  manje  rastvorenih  čestica),  voda  u  
međućelijskim  prostorima  postaje  sve  
koncentrovanija, što uslovljava prelazak vode  
iz  ćelija  u  međućelijske  prostore  u  cilju  
izjednačavanja  koncentracije.  Daljim  
znojenjem  postepeno  se  smanjuje  i  ćelijska  
voda.  Tada  već  nastaju  prve  smetnje  po  
organizam,  kao  posledica  poremećenog  
prometa materije u ćelijama, što se nepovoljno  
odražava na radni učinak u sportu.
Krajnji stepen dehidracije nastaje onda kada  
se  bitno  smanji  voda  plazme  u  krvnim  
sudovima.  Priticanje  vode  u  međućelijske  
prostore je izvanredno smanjeno, pa se znojenje  
svodi  na  minimum  ili  potpuno  prestaje.  
Organizmu sportiste preti pregrejavanje, kao i  
niz drugih psiholoških poremećaja uslovljenih  
nastalim smetnjama u krvotoku.
Sportista  je  nesposoban  za  dalji  rad.  Oseća  
izrazitu slabost i žeđ. Usta su mu suva, a koža  
bleda  i vlažna.  Krvni  pritisak  opada,  puls  je  
mek, jedva opipljiv, i učestao. Prva pomoć kod  
ovakvih  slučajeva  sastoji  se  u  odvođenju  
62

=== PAGE 63 ===

Pokrajinski zavod za sport Osnove medicine sporta
sportiste  u  hlad  ili  rashlađenu  prostoriju  i  
davanju hladnih napitaka.
U još težem stanju dehidracije sportista pada u  
nesvest,  a  može  i  da  halucinira  (ima  
priviđenja).  Na  sreću  ovako  teški  oblici  
dehidracije retki su u sportu.
Zajedno  sa  vodom  znojenjem  se  izlučuju  i  
drugi sastojci, a najviše NaCl (kuhinjska so).  
Otuda slan ukus znoja. Gubitak ovih sastojaka i  
u najtežim slučajevima dehidracije nije velik,  
jedva  6-8%  od  ukupnih  vrednosti,  pa  se  ne  
uzima kao ozbiljan razlog za nastanak opisanih  
promena.
Znojenje,  kao  faktor  termoregulacije,  sa  
razvojem treniranosti se usavršava. Sportista je  
u  stanju  da  znojem  izgubi  2-2,5  puta  više  
tečnosti  nego  nesportista.  Dobro  treniran  
sportista  počinje  da  se  znoji  već  posle  2-3  
minuta, što nije slučaj sa manje pripremljenim  
sportistom.  Zbog  ovoga  dobro  znojenje  se  
može smatrati jednim od znakova treniranosti.
Zajedno sa usavršavanjem  funkcije  znojenja  
povećava  se  i  otpornost  organizma  sportiste  
prema  štetnom  uticaju  dehidracije,  odnosno  
pregrejavanju.  Prag  osećaja  žeđi  pomera  se  
naviše i potreba za uzimanjem vode odlaže se  
za kasnije. Ovo, međutim, ne znači da voda u  
organizmu nije bitno smanjena i da je ne treba  
blagovremeno nadoknađivati.
Preventivno uzimanje vode u cilju sprečavanja  
dehidracije
Preventivno uzimanje vode u cilju sprečavanje  
dehidracije i pregrejavanja organizma može biti  
pre, za vreme i posle takmičenja.
Ranije shvatanje da pre takmičenja ne treba  
uzimati  vodu,  jer  nepotrebno  opterećuje  
organizam,  je  sasvim  pogrešno.  Nova  
ispitivanja su dokazala da sportisti, kad god mu  
preti opasnost od prekomernog gubitka vode,  
treba dati vodu, jer je to svakako bolje rešenje  
od pojave pregrejavanja. Količina vode koja se  
daje ne sme da bude veća od 400-600 ml, a  
uzima se pola sata pre nastupa. Tačnost uzeta  
ranije mogla bi biti izlučena pre takmičenja i ne  
bi imala željeni efekat.
U toku samoga takmičenja takmičar treba da  
uzima  manje  količine  vode,  od  100-200  ml,  
svakih 10-15 min. Veće količine, bez obzira što  ubrzavaju prelazak vode iz želuca u creva, nisu  
preporučljive, jer bi prepunjen želudac otežao  
pokrete disajne muskulature.
Po  završetku  takmičenja  sportisti  se  
dozvoljava da odmah uzima vodu, a ponovno  
nadoknađivanje  izgubljene  tečnosti  treba  da  
usledi za 24 h, uzimanjem čiste vode ili vode  
koja se unosi sa redovnim obrocima hrane.
Napici  koji  se  uzimaju  treba  da  budu  
rashlađeni do temperature od 8-13oC, kako bi  
imali  što  veći  uticaj  na  snižavanje  telesne  
toplote.  Osim  toga  hladni  napici  pojačavaju  
aktivnost  želuca  i  omogućuju  njegovo  brže  
pražnjenje.  Ranije  tvrdnje  da  ovakvi  napici  
mogu da dovedu do grčenja u želucu su bez  
osnova. Problemi bi mogli da nastanu ako bi se  
odjednom uzela veća količina hladne vode.
Tečnosti  koje  se  preporučuju  sportistima  u  
toku  takmičenja  treba  da  sadrže  šećer  u  
koncentraciji 2-2,5 gr na 100 ml vode. Uneti  
šećer brzo dospeva u krv i poboljšava ishranu  
organa i tkiva koja se hranom obezbeđuju iz  
rezervi  jetre,  kao  što  je  np.  CNS.  Unošenje  
koncentrovanijih  rastvora  šećera  nepovoljno  
deluje  na  pružanje  želuca  i  usporava  
dopremanje vode do tkiva.
Ostali sastojci, vitamini i minerali, mogu se  
dodavati napicima u manjim količinama, kako  
ne  bi  usporavali  prelazak  vode  iz  organa  za  
varenje u krv.
Među  napicima  koji  se  najčešće  daju  
sportistima, osim čiste vode, su sokovi, čajevi,  
»sportski napici« - koji sadrže vitamine i šećere  
u dozvoljenim koncentracijama, a po završetku  
takmičenja i mleko.
Nije  preporučljivo  uzimati  gazirana  pića  i  
napitke sa dodatkom alkohola.
LIČNA HIGIJENA
Lična  higijena  je  veoma  široka  oblast  
preventivne medicine. Ona proučava i iznalazi  
sve one mogućnosti koje pojedincu mogu biti  
od  koristi  u  blagovremenom  suprotstavljanju  
mnogobrojnim štetnim faktorima okoline. Isto  
tako  kroz  ličnu  higijenu  stiču  se  saznanja  o  
pravilnom pristupu svakidašnjim aktivnostima,  
bez  obzira  da  li  se  oni  izvode  u  cilju  
63

=== PAGE 64 ===

Pokrajinski zavod za sport Osnove medicine sporta
zadovoljavanja fizioloških potreba ili su plod  
nekog drugog ličnog angažovanja.
Tako  se  kroz  ovu  nauku  upoznajemo  sa  
mnogobrojnim  mogućnostima  boljeg  
prilagođavanja temperaturnih promenama, buci  
i  drugim  fizičkim  faktorima,  zatim  o  načinu  
pravilnog  održavanja  čistote  tela  i  očuvanja  
životne  sredine,  kao  i  o  pravilnom  pristupu  
ishrani, radu treningu, odmoru i dr.
Ono što je osnovno u usvajanju higijenskih  
principa  je  stvaranje  navika.  Nije  dovoljno  
znati šta nije dobro činiti i šta je nekorisno, već  
to treba i primenjivati. Npr. svima je poznata  
štetnost  duvana,  preobilne  ishrane,  
nefiziološkog opterećenja, nedovoljnog sna, pa  
ipak i dalje mnogi puše, gojazni su, hronično su  
zamoreni i ne poštuju potrebu dovoljnog sna.
Ovako  detaljno  upoznavanje  sa  ličnom  
higijenom  izlazi  iz  okvira  namene  ovoga  
priručnika. Dobar deo materije opisan je kroz  
druga poglavlja higijene, a u preostalom delu  
biće reči o nezi tela, zapravo o onome na šta se  
najčešće misli kada se govori o ličnoj higijeni.
O potrebi održavanja čistote tela nije potrebno  
duže  objašnjenje. Zadržaćemo  se na,  za  nas,  
najinteresantnijem  delu,  pravilnoj  nezi  tela  
sportista.
Za  vreme  treninga  i  takmičenja  redovna  je  
pojava  manjeg  ili  većeg  pregrejavanja  tela  i  
znatno  narušavanje  vodeno-sonog  odnosa  
nastalog  posle  obilnog  znojenja.  Higijenska  
načela,  polazeći  od  ovih  činjenica,  kao  prvo  
predlažu preduzimanje mera da se ova stanja  
što pre otklone. Neposredno iza napora izvesno  
vreme  treba  provesti  u  aktivnom  odmoru,  
šetanju ili kaskanju, i uz još uvek dosta mobilne  
osnovne  fiziološke  funkcije  omogućiti  
organizmu  što  bržu  eliminaciju  štetnih  
produkata  rada i rashlađivanje.  Nešto kasnije  
uzimaju  se  razni  napici,  najbolje  kiselkasti  
sokovi ili čajevi sa dodatkom šećera.
Sportisti  se  najčešće  ne  pridržavaju  ovih  
uputstava.  Po završetku treninga  ili utakmice  
oni odmah odlaze u svlačionice. Dobro je ako  
tada  organizmu  omoguće  rashlađivanje  i  
nadoknade mu izgubljenu tečnost.
Tek posle petnaestak minuta  treba  pristupiti  
tuširanju tela. Temperatura vode treba da iznosi  
25-30oC, odnosno treba da je prijatno topla. U  završnom delu tuširanja dobro je pustiti nešto  
hladniju vodu. Posle oblačenja i privikavanja  
na vremenske prilike spoljašne sredine napušta  
se sportski objekt.
Greške  koje  čine  sportisti  odnose  se  na  
nepoštovanje,  potrebe  rashlađivanja.  Oni  u  
žurbi  odmah  odlaze  pod  tuš.  Na  brzinu  se  
okupaju  i  istuširaju  hladnom  vodom.  Po  
oblačenju,  međutim,  dolazi  do  ponovnog  
proširivanja  krvnih  žila  i  znojenja,  da  bi  se  
dovršilo rashlađivanje tela.
Ovo je neprijatno, pre svega, zbog toga što  
postoji  mogućnost  prehlade,  naročito  zimi,  a  
takođe i estetski nije najpogodnije.
U  slučajevima  višednevnih  treninga  samo  
posle  zadnjeg  treba  koristiti  sapun,  jer  bi  
ponavljajuće  pranje  sapunom  odstranilo  
potrebnu masnoću koži, isušilo je i dovedo do  
perutanja.
HIGIJENA SPORTSKE OPREME
Pod  sportskom  opremom  podrazumevaju  se  
odevni  predmeti,  sportska  obuća  i  zaštitna  
oprema.
Osnovni  zadatak  sportske  opreme  je  da  
pomogne  organizmu  u  održavanju  telesne  
temperature.  Kako je za vreme  takmičenja  u  
sportu  temperatura  tela  povišena,  najčešće  
oprema nije u ulozi da čuva toplotu tela, već  
obratno treba da pomogne što bržem odavanju  
toplote. Jedino kada se takmičenje održava pri  
niskim spoljašnjim temperaturama potrebna je  
odeća  kao  pomoćno  sredstvo  za  održavanje  
telesne temperature.
Za  sportiste  zimskih  sportova  i  alpiniste  
izrađuje se specijalna oprema.
U  vreme  treninga,  kada  je  trenažni  rad  
isprekidan,  temperatura  tela  se  menja.  U  
pauzama između opterećenja ona opada, pa je  
pri nižoj spoljašnjoj temperaturi treba održavati  
i  ne  dozvoliti  brzo  snižavanje  i  znatije  
rashlađivanje organizma. Održavanje potrebne  
zagrejanosti  tela  za  vreme  treninga  bitan  je  
preduslov  za  njegovo  normalno  odvijanje.  
Povišena temperatura izraz je mobilnih funkcija  
organizma i spremnosti da se nastavi sa daljim  
radom.  Ako  bi  se  dozvolilo  rashlađivanje,  
sledećem  opterećenju  morala  bi  da  predhodi  
faza zagrevanja.
64

=== PAGE 65 ===

Pokrajinski zavod za sport Osnove medicine sporta
Oprema koja direktno naleže na telo, majice  
ili gaćice, najbolje je da je od pamučne tkanine,  
jer je prozračna i ima moć upijanja znoja. Ove  
osobine  nema  oprema  izrađena  od  sintetike.  
Ostala oprema, trenerke, džemperi, treba da je  
topla  i da nije izrađena  od materijala  gustog  
tkanja,  koje  bi  sprečilo  kretanje  vazduha  i  
odavanje viška toplote.
Oprema treba da se izrađuje u više veličina,  
kako  bi  svaki  takmičar  našao  za  sebe  
odgovarajuću opremu.
Svaki sportista treba da ima svoju opremu i da  
je ne deli sa drugim. Ovo je značajno zbog toga  
što  se  tako  isključuje  mogućnost  prenošenja  
kontaktnih kožnih bolesti.
Sportska  obuća,  često  karakteristična  za  
pojedine sportove, treba da omogući što veću  
stabilnost sportisti pri kretanju. Ona treba da je  
udobna  i  mehanički  otporna.  Sportista  
obavezno treba da nosi samo svoju obuću i da  
je oblikuje prema  svom stopalu. Pozajmljena  
obuća skoro redovno pravi žuljeve.
Na novu obuću treba se postepeno privikavati  
i prilagoditi je konfiguraciji svoga stopala.
Nošenje  specijalne  zaštitne  opreme  je  
obavezno u nekim sportovima npr. u hokeju na  
ledu,  automobilizmu,  alpinizmu,  mačevanju,  
ragbiju  i  td.  To  su  sportovi  veoma  snažnih  
kontakata, ili se izvode pri takvoj brzini da su  
rizici od povređivanja veoma česti.
Neobavezna  zaštitna  oprema,  štitnici  za  
kolena, kostobrani, zaštitne maske i dr., nosi se  
iz preventivnih razloga.
Sve  vrste  oprema  moraju  se  redovno  
održavati, prati i peglati, kao i uredno čuvati.
HIGIJENA SPORTSKIH OBJEKATA
Svi  objekti  namenjeni  fizičkoj  kulturi  i  
društvenoj  rekreaciji  nazivaju  se  sportskim  
objektima.
Postoji više podela sportskih objekata. Prema  
nameni oni se dele na:
sportske objekte pri školama
sportske centre
sportske objekte za kvalitativne sportove i  
veće sportske priredbe.Sportski  objekti  pri  školama  grade  se  za  
potrebe  odvijanja  nastave  predmeta  fizičkog  
obrazovanja. U sklopu ovoga objekta obavezni  
su sportski tereni i sanitarni čvor. Ređe postoje  
tribine za gledaoce, najčešće manjeg broja – do  
500.
Sportski  centri  su  objekti  šire  namene,  sa  
otvorenim  i  zatvorenim  terenima  za  više  
sportova. Pored toga ovi objekti imaju poveći  
dvorišni  prostor.  U  najvećoj  meri  oni  služe  
rekreativnom  sportu,  ali  ga  po potrebi  mogu  
koristiti i aktivni sportisti.
Sportski objekti za kvalitetne sportove i veće  
sportske  priredbe  namenjeni  su  treningu  i  
takmičenju kvalitetnih sportista.
Higijenske  norme  sportskih  objekata  
podrazumevaju  sledeće:  norme  o  lokaciji,  
norme  komfora  i  norme  sanitarnog  
obezbeđenja.
Najpogodnija  lokacija  sportskih  objekata,  u  
odnosu na ružu vetrova (najčešći smer kretanja  
vetrova  u  toku  godine)  je  zona  ispred  
nadolazećih  vetrova,  nasuprot  industrijske  
zone.  Zatim,  sportski  objekti  moraju  biti  što  
bliže  gradu,  sa  kojim  su  povezani  dobrim  
saobraćajnicama. Teren za izgradnju treba da je  
dobro  ocedit  i  rastresit  i  okružen  raznim  
rastinjem. Za zatvorene objekte manje je bitan  
faktor vetra i okoline.
Norme  konfora  odnose  se  na  temperaturu,  
vlažnost, rasvetu i kretanje vazduha.
Temperatura u objektu treba da iznosi između  
18-20oC,  mada  je  za  sportiste  pri  većem  
intenzitetu rada u ugodnija temperatura od 15  
oC. Vlažnost vazduha treba da se kreće od 40-
60%.
Rasveta prostorije najbolja je ako obezbeđuje  
svetlost jačine od 150 luksa. Da bi prirodnog  
svetala  bilo  dovoljno  pri  izgradnji  se  treba  
pridržavati pravila da površina prozora iznosi  
najmanje petinu površine poda, ili još bolje ¼.  
Veštačko svetlo treba da je indirektno kako bi  
se smanjila blještavost.
Za  prijatan  osećaj  u  prostoriji  kretanja  
vazduha treba da iznosi 15 m/sek.
U bazenima temperatura vode treba da je od  
22-25oC,  a  temperatura  vazduha  za  2-3  oC  
viša.
65

=== PAGE 66 ===

Pokrajinski zavod za sport Osnove medicine sporta
Norme  sanitarnog  obezbeđenja  zahtevaju  
postojanje slvačionice, sa 0,8-1 m2 slobodnog  
prostora za svakog pojedinca, kupaonice – sa  
jednim tušem na 8-10 vežbača, i WC-a i to tako  
da jedan obezbeđuje 15 muškaraca, odnosno 12  
žena.
Za  normalno  zdravstveno  obezbeđenje  
treninga i takmičenja pri sportskim objektima  
obavezno  treba  da  postoje  prostorije  za  
pružanje prve pomoći, opremljene minimumom  
sredstava  za  ovo  izvođenje.  Pri  većim  
sportskim objektima za takmičenja dobro je da  
se izgradi i prostorija za masažu.
Jedan  od  najvažnijih  higijenskih  zahteva  i  
pravila  za  sportske  objekte  je  da  budu  uvek  
čisti. Kroz njih prođe u toku dana na stotine i  
hiljade  ljudi,  te  je  pranje,  provetravanje  i  
dezinfekcija svakidašnja obaveza.
66